# Assioma di Resistenza

Nella logica moderna un [assioma]() è una premessa, non può essere provata. E' una assunzione di partenza attraverso la quale possono essere dimostrate altre cose. Per esempio nella [geometria Euclidea]()  non è possibile dimostrare che due linee parallele non si incontrano mai. Questo fatto definisce il particolare tipo di geometria.

Provare delle affermazioni su Bitcoin richiede di affidarsi ad un sistema assiomatico, specificamente basato su [matematica](), [probabilità](), e [catallattica](), e quindi sulle assunzioni su cui queste discipline si basano. Tuttavia Bitcoin  si basa anche su un assioma che non è presente in questi sistemi. Satoshi vi allude in una delle prime [dichiarazioni]():

> Non è possibile trovare una soluzione ai problemi politici nella crittografia.
>
> Ma possiamo vincere una grande battaglia nella corsa agli armamenti e guadagnare una nuova frontiera di libertà per diversi anni. 
>
> I governi sono bravi a tagliare le teste di reti controllate centralmente come Napster, ma le pure reti P2P  come Gnutella e Tor sembrano sopravvivere (mantenere la propria).

In altre parole viene fatta l'assunzione che è _possibile_ per un sistema resistere al controllo dello [stato](). Ciò non viene accettato come un fatto ma si ritiene che possa essere una assunzione ragionevole, dovuta la comportamento di sistemi simili, sulla quale basare il sistema.

**Chi non accetta l'assioma di resistenza sta prendendo in considerazione un sistema completamente differente da Bitcoin.** Se si assume che _non è possibile_ per un sistema resistere al controllo dello stato, le conclusioni non hanno alcun senso nel contesto del Bitcoin - così come le conclusioni della [geometria sferica]() contraddicono quella Euclidea. Come potrebbe funzionare in Bitcoin [l'assenza di permesso]() e la [resistenza alla censura]() senza l'assioma? La contraddizione porta ad [errori evidenti]() nel tentativo di razionalizzare il conflitto.

E' comune tra le persone di riferirsi cinicamente ad un sistema simile a Bitcoin che però esclude l'assioma di resistenza come un altro "PayPal", un titolo, invero, non privo di valore. [Confinity](), originariamente, aveva tentato di creare un sistema con una [value proposition]() simile a quella di Bitcoin. Avendo fallito nel tentativo, ha rigettato l'assioma facendo nascere la [PayPal]() che conosciamo oggi.

