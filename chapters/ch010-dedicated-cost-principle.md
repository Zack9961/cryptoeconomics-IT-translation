# Principio del Costo Dedicato

I costi non necessari che vengono sostenuti dai [miners]() non contribuiscono in alcun modo sia relativamente alla resistenza alla doppia spesa che alla [resistenza alla censura](). Questi costi costituiscono un vero spreco, rappresentando niente di più che una certa inefficienza del miner. Per esempio, non viene dato alcun contributo alla sicurezza se un miner con [macchine]()  mal configurate spende una grande quantità di energia senza essere in grado di vincere la [ricompensa]() a causa della cattiva configurazione. Ogni costo che non è strettamente richiesto per la generazione ottima di [hash power]() non è un costo necessario. La cattiva configurazione di un miner non rappresenta un costo per un altro.

E' stata formulata una teoria secondo la quale la proof-of-work può essere resa più efficiente energeticamente introducendo costi non dedicati alla funzione del mining. Un esempio di questo tipo è la [scoperta di numeri primi](). La ragione per incorporare questi costi si basa sul fatto che le scoperte risultanti hanno un supposto valore di mercato. In caso contrario, non ci sarebbe alcun valore ad incorporare la suddetta funzione.

**Ogni costo dedicato alla produzione di un valore commerciabile indipendentemente può essere compensato attraverso la vendita di quel prodotto. In analogia, i produttori di birra possono vendere i prodotti di scarto dei cereali agli agricoltori. Questo migliora la loro efficienza eliminando un costo non necessario. Così, nella misura in cui il sottoprodotto ha valore, la sua produzione non incorre in un costo netto. Ciò nonostante i costi netti necessari devono salire al livello della ricompensa, come conseguenza della competizione. Quindi lo stesso risultato sarebbe raggiunto da una semplice PoW che consumi l'intero valore della ricompensa in aggiunta a delle indipendenti operazioni energivore che generino i prodotti commerciabili. Per questa ragione la teoria è invalida.

Il [_Merged Mining_]() è tipicamente implementato per risolvere il problema di avviare (bootstrappare) una nuova moneta superando le fasi vulnerabili di basso [hash rate](). Questa implementazione non riesce a riconoscere che l'hash rate non dedicato alla nuova moneta non contribuisce alla sua sicurezza. Poiché l'intero costo dell'[hash rate]() può essere recuperato vendendolo su una catena, non vi è costo per censurare l'altra catena o catene validate tramite _merged mining_.

