# Principio di Espressione

Le _azioni_ umane non devono essere confuse con i _beni_. Non riuscire a distinguere i due concetti, al livello più fondamentale, porta ad errori dalle [conseguenze significative](). Le azioni sono fondamentalmente preferenze umane cui viene data _espressione_ attraverso i beni, che sono oggetto di tale espressione. Senza espressione, una preferenza è un solamente un pensiero e un bene non fornisce alcun servizio. La [catallattica]() riguarda essa stessa le preferenze espresse, in maniera specifica, la [Produzione](), lo [scambio]() ed il [consumo]().

Lo spirito umano è l'attore (la persona). Egli possiede delle preferenze che esprime attraverso il corpo sul quale ha il controllo ([che possiede]()). Il corpo è la sua proprietà, un bene. Quando il suo corpo è totalmente svalutato (alla morte), lo spirito cessa di essere attore. Non è necessario contemplare la separazione degli spiriti dai corpi, in quanto non è implicata alcuna azione.

La catallattica non riguarda i concetti legali, teologici, o etici dell'umanità. Il [Test di Turing]() è un criterio sufficiente per la definizione di umanità. La distinzione catallattica sta nella formazione delle preferenze, indipendente da qualsiasi altro attore. Una persona intesa in questo senso è un decisore, distinto da una entità che segue regole. Una [macchina]() è un bene che esprime le preferenze di una persona. Una persona esprime le sue preferenze controllando la sua macchina.

Uno spirito non può essere una proprietà, e un corpo è la proprietà del suo spirito. Solamente lo spirito controlla il corpo, dove il controllo definisce la proprietà. Nel caso in cui lo spirito è obbligato ad agire attraverso [l'aggressione]() di un altro attore, la preferenza non è indipendente. La preferenza espressa (l'azione) è quella dell'aggressore.

La catallattica considera solamente le conseguenze di attori indipendenti. Quando una persona subisce un furto, è la preferenza del ladro a venire espressa, non la propria. Quando una persona paga una tassa, si presume che essa stia esprimendo la preferenza di un'altra persona, poiché una tassa non è volontaria per natura. La schiavitù implica la volontà l'espressione delle preferenze del padrone, non quelle dello schiavo. Sostituire la preferenza di qualcuno con quella di un altro è uno scambio non volontario (furto).

Viene talvolta sostenuto che il tempo ha valore perché la vita è un fenomeno temporaneo. Questo non è il fondamento della [preferenza temporale](). La temporaneità di una persona non ha conseguenze sulla catallattica. Una persona può vivere per sempre, tuttavia si presuppone sempre che essa manifesti una preferenza per possedere i beni prima rispetto a possederli più tardi nel tempo. Una vita infinita non implica il mancato desiderio di consumare.

**L'azione è l'espressione della preferenza umana attraverso i beni.** I processi che vengono controllati dagli umani sono azione, processi che vengono governati da macchine sono beni. In altre parole, [produzione]()/[lavoro](), scambio/furto, e tempo libero/spreco sono azioni, mentre siti web, catene di montaggio e macchine sono beni.

