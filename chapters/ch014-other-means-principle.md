# Principio degli _Altri Mezzi_



Bitcoin è un [atto di resistenza](), un tentativo di "guadagnare un nuovo territorio di libertà". La libertà si contrae attraverso la costante pressione del finanziamento obbligatorio dello [stato](). E' un fatto comune che la libertà si espanda attraverso spargimenti di sangue, con lo specifico obiettivo di ridurre il potere dello stato. Bitcoin non può eliminare la necessità del rischio personale nel perseguire questo obiettivo. Tuttavia, attraverso la [condivisione del rischio](), esso può potenzialmente ridurre la [tassa dovuta all'inflazione]() senza spargimento di sangue. Questo non eliminerà la tassa in linea generale, tuttavia esso può ridurre il potere dello stato rendendo la tassa significativamente più visibile.

Questo conflitto tra lo stato e gli [individui]() per il controllo della [moneta]() passerà attraverso fino ad un massimo di  quattro fasi previste dal [modello di sicurezza]() di Bitcoin. Queste fasi possono sovrapporsi e variare in funzione del luogo, ma sono, ciascuna, chiaramente identificabili.

1. Luna di miele
2. Mercato nero
3. Competizione
4. Resa

La fase della luna di miele è caratterizzata dal desiderio delle agenzie di stato di conservare il controllo nella regolazione sul controllo dei movimenti di moneta e sui valori mobiliari (securities). Per questo fine viene fatta pressione sui punti di [aggregazione]().  All'aumentare della pressione sui [miners aggregati]() (pooled miners) e sui [commercianti centralizzati](), il costo aumenta e l'utilità cala. La moneta, quindi, [diventa maggiormente distribuita]() per evitare queste spese.

Quando diventa evidente che i controlli applicati sui punti di aggregazione risultano insufficienti nell'applicazione delle norme (enforcement), ed emerge la consapevolezza che il [signoraggio]() è a rischio, le transazioni ed il mining di bitcoin vengono dichiarati [fuorilegge](). Poiché gli stati collaborano al fine di proteggere le loro monete, questa potrebbe diventare su scala blobale una "Guerra al Bitcoin". Questo potrebbe coincidere con l'adozione di una nuova moneta ufficiale, i.e. il [_Fedcoin_]().  L'obiettivo sembrerebbe quello di sfruttare una moneta "più sicura" di Bitcoin ma mantenendo il signoraggio e i vantaggi legati alla sorveglianza della moneta fiat elettronica.

Assumendo una sufficiente resistenza, Bitcoin continua ad esistere indipendente dal Fedcoin come una moneta del mercato nero. A questo punto lo stato conclude che l'unica tattica efficace è competere come miner. Poiché il mining è [necessariamente anonimo](), non vi è [alcun modo]() per l'[economia]() di impedire la partecipazione dello stato nel mining. Di conseguenza il Bitcoin entra nella fase di competizione, con lo stato che continua a tentare un continuo [attacco del 51%]().

A parte la continua fase di contrasto al mercato nero, la fase competitiva è caratterizzata da una pacifica battaglia di [hash power]() tra lo stato e gli individui. Lo stato opera in [perdita]() a causa del rigetto delle transazioni soggette a censura. Questa perdita è compensata dalla riscossione delle tasse. La pressione dovuta alle [commissioni]() (fee) delle transazioni censurate aumenta fino al punto in cui il sussidio dovuto alla tassa su mining non è compensato da questo livello di commisione. **A questo punto le tasse e le commissioni delle transazioni censurate aumentano contemporaneamente fino a che uno schieramento del conflitto non si arrende.** In questa maniera Bitcoin può vincere una guerra [per altri mezzi](). Non si può assumere, tuttavia, che questa resa sia perpetua. Come implicato dal [Paradosso del livello di Minaccia](), è probabile che la moneta tenda a riportarsi alle fasi precedenti al diminuire della minaccia.

