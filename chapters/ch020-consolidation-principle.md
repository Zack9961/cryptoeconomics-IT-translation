# Principio di Consolidamento

La necessità di [cambiare]() una moneta con un'altra per poter [effettuare degli scambi]() con dei [commercianti]() rappresenta un costo. Questo costo deve essere non nullo anche se automatizzato, in quanto deve consumare spazio e/o tempo. Come tale, una sola moneta è sempre "meglio" (ha maggiore [utilità]()) di due monete, nella misura in cui l'unica moneta  risultante non diventi legata a delle [commissioni]() come implicato dalla [soglia di utilità]().

Possiamo ragionevolmente supporre che due [monete]() distinte non possano avere perennemente la stessa utilità. La [Legge di Thiers]() mette in evidenza le conseguenze legate alla migliore moneta in assenza del controllo dello [stato](). Da questo concludiamo necessariamente che **la migliore tra le due monete, alla fine, rimpiazzerà l'altra** in assenza del controllo dello stato. Quando ciò avviene l'utilità matura a favore della moneta che sopravvive in un modo inverso rispetto a quanto dettagliato nel [Principio di Frammentazione]().

Ciò non implica che (altre) nuove monete non possano essere create o esistere durante un significativo lasso di tempo. Implica che è presente una pressione di [mercato]() che indirizza verso una singola moneta. Una miglior moneta in una situazione, può non essere una buona moneta o addirittura una moneta utile in un'altra situazione. Per esempio, l'oro non è una moneta utile per il trasferimento elettronico e bitcoin non è molto utile in assenza di una rete. Una moneta rimpiazza un'altra negli scenari nei quali la prima è migliore

