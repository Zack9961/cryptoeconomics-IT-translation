# Principio di Consolidamento



La necessità di [scambiare](ch101-glossary.md#scambio-di-unità) una [moneta](ch101-glossary.md#moneta) con un'altra al fine di [effettuare degli scambi](ch101-glossary.md#scambio) con dei [commercianti](ch101-glossary.md#commerciante) rappresenta un costo. Questo costo deve essere non nullo anche se automatizzato, in quanto deve consumare spazio e/o tempo. Per questa ragione, una sola moneta è sempre "migliore" (ha maggiore [utilità](ch101-glossary.md#utilità)) di due monete, nella misura in cui l'unica moneta risultante non diventi dipendente dal livello delle [commissioni](ch101-glossary.md#commissione-di-transazione-fee) come implicato dalla [soglia di utilità](ch031-utility-threshold-property.md).

Possiamo ragionevolmente supporre che due [monete](ch005-money-taxonomy.md) distinte non possano avere perennemente la stessa utilità. La [Legge di Thiers](https://en.wikipedia.org/wiki/Gresham%27s_law#Reverse_of_Gresham.27s_Law_.28Thiers.27_Law.29) mette in evidenza le conseguenze legate alla migliore moneta in assenza del controllo dello [stato](ch101-glossary.md#stato). Da questo concludiamo necessariamente che, in assenza del controllo dello stato, **la migliore tra le due monete, alla fine, rimpiazzerà l'altra.** Quando ciò avviene, l'utilità si concentra sulla moneta che sopravvive seguendo una dinamica opposta rispetto a quanto dettagliato nel [Principio di Frammentazione](ch021-fragmentation-principle.md).

Il principio non implica che nuove monete non possano essere create o esistere durante un significativo lasso di tempo. Esso implica semplicemente che vi è una pressione di [mercato](ch101-glossary.md#mercato) che indirizza verso una singola moneta. La migliore moneta in una situazione può non essere affatto una buona moneta o addirittura una moneta utile in un'altra situazione. 

Per esempio, l'oro non è una moneta utile per il [trasferimento](ch101-glossary.md#trasferimento) elettronico e bitcoin non è molto utile in assenza di una rete. Una moneta sostituisce un'altra negli scenari nei quali essa è migliore.

---

Titolo originale: [Consolidation Principle](https://github.com/libbitcoin/libbitcoin-system/wiki/Consolidation-Principle)

[Indice](/README.md)

