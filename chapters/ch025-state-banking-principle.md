# Principio del Sistema Bancario di Stato



Non esiste un vero e proprio [prestatore di ultima istanza]() nell'ambito del _free banking_, esso implica solamente un altro [prestatore]() soggetto al vincolo dimostrato nella [Fallacia della _Creazione dal Nulla_](). Tuttavia nel sistema bancario di [stato]() questa denominazione è attribuita alla [banca centrale]() supportata dai contribuenti. Lo stato raccoglie le tasse per fornire [prestiti a tasso scontato]() alle [banche associate]() e al ministero del tesoro dello stato. Il prestito deve presentare uno sconto rispetto al tasso di mercato altrimenti non costituirebbe un prestito di ultima istanza. Le Banche hanno sempre l'opzione di [prendere a prestito]() il denaro da altre banche o dai potenziali depositari. La tassazione è necessaria per sostenere lo sconto applicato. Così, se il tasso di interesse naturale del mercato è pari al 10%, lo stato può imprestare denaro alle banche associate al 3% e coprire la differenza con le tasse.

Lo stato ha molteplici fonti di introito da tassazione, ma tipicamente le banche centrali sussidiano i tassi di prestito scontati attraverso il [signoraggio](). E' noto che le banche centrali dichiarino di non "stampare moneta", ma questa è esattamente la loro attività. La [_Federal Reserve_ degli Stati Uniti]() (la "Fed") ha il potere di [ordinare nuova moneta]() all'[Ufficio del Tesoro degli Stati Uniti di Incisione e Stampa](). La Fed paga il [costo di stampa]() della "carta" ([in realtà della tela]()) ed il valore nominale per il [conio](). Il Tesoro è solamente un appaltatore che svolge il lavoro. Tipicamente il conio è prodotto in modo da possedere un valore nominale leggermente superiore al [valore d'uso]() in modo da prevenire la [scomparsa]() delle monete dal mercato. Questo valore d'uso deve essere quindi ridotto quando il valore nominale si riduce rispetto ad esso, come risultato della svalutazione della corrispondente moneta fiat.

Questo implica che l'[inflazione monetaria]() della moneta fiat di stato è letteralmente la conseguenza dello stampare la moneta di "carta". Questo processo è mantenuto in parte offuscato. La Fed, per prima cosa, non stampa moneta, poi la mette in un caveau, e poi la impresta all'esterno. Questo sarebbe inutile. L'ordine delle operazioni è invertito nella sostanza. La Fed emette dei prestiti a tasso agevolato, con la _pretesa_ che nel sua caveau sia presente la moneta corrispondente. Il [processo di _settlment_]() stabilito dalla Fed tiene traccia di quanta moneta è detenuta nella riserva di ciascuna banca associata. La maggior parte dei _settlement_ può essere spesso [compensata]() , ma periodicamente la moneta deve essere fisicamente spostata.

Per ridurre ulteriormente i costi di trasporto, viene richiesto che una porzione significativa delle riserve delle banche associate sia detenuta presso lo stesso caveau della Fed. Questo può essere fatto attraverso l'acquisto di [Titoli del Tesoro]() (Treasury) che [vengono messi in vendita]() dalla Fed. Questi sono [sostituti monetari]() considerati sufficienti per soddisfare i requisiti di riserva richiesti alle banche associate. I Treasury rappresentano del debito emesso dal Tesoro degli Stati Uniti e generalmente [acquistato in grande quantità sul mercato aperto]() dalla Fed. La Fed riduce lo _yeld_ dei Treasury (i.e. il tasso di interesse pagato dallo stato) fornendo una domanda aumentata. Essa finanzia queste operazione essenzialmente nella stessa maniera con la quale emette i prestiti agevolati alle sue banche associate. La distinzione sta semplicemente nel fatto che questi acquisti rappresentano dei prestiti agevolati allo stato.

La Fed può _fingere_ di avere il denaro nel suo caveau e stampare quando ciò viene richiesto dal _settlement_. Questo fatto crea l'illusione che l'inflazione monetaria sia il risultato dall'imprestare il denaro. Ma in verità ciò è dovuto interamente all'abilità della Fed di acquistare moneta a sconto per poi finanziare i prestiti. Quando una banca associata necessita di moneta essa la può acquistare dalla Fed usando i Treasury. Quando la riserva di moneta corrente della Fed non è sufficiente, essa semplicemente esegue un "prelievo" dai contribuenti ordinando nuova moneta dalla stampante. 

La Fed paga al Tesoro i seguenti importi per le i "tagli di banconote" del dollaro:



| Denominazione | Prezzo         |
| ------------- | -------------- |
| 1$            | 5.5 centesimi  |
| 2$            | 5.5 centesimi  |
| 5$            | 11.4 centesimi |
| 10$           | 11.1 centesimi |
| 20$           | 11.5 centesimi |
| 50$           | 11.5 centesimi |
| 100$          | 14.2 centesimi |

Se stampare una banconota da 1$ avesse avuto un costo di 5.5 centesimi nel 1915, oggi avrebbe un costo di 1.40$. Quando il costo di stampare una banconota raggiunge il suo valore nominale , essa è passata dall'essere una moneta fiat ad essere una [moneta commodity](). A questo punto il suo valore di signoraggio è pari a zero. Al continuare della svalutazione la denominazione deve essere interrotta. L'osservazione delle banche centrali coinvolte nell'iperinflazione è informativa, in quanto le banconote raggiungono il loro costo di stampa in un periodo di tempo molto più breve, e le monete tendono a scomparire del  tutto. L'emissione di banconote aventi denominazione più grande permette alla moneta di rimanere fiat mentre la moneta commodity viene abbandonata. Il [Dollaro dello Zimbabwe]() ha raggiunto con una banconota la denominazione di 100,000,000,000,000 (centomila miliardi) di unità prima di essere totalmente abbandonata in favore delle valute straniere.

Senza questa abilità di creare moneta fiat la Fed non sarebbe capace di effettuare il setttlement nei conti corrente, così come qualsiasi altra banca, se non non avesse riserva insufficiente (inclusa quella che potrebbe essere presa a prestito) per coprire i prelievi, e quindi dichiarare il fallimento. Finché una banca associata non ha necessita di effettuare _settlement_ con moneta effettiva, come nel caso dei prelievi agli [ATM](), e agli sportelli fisici o con le banche non associate e altre istituzioni, non vi è necessità di muovere la moneta corrente, o di stamparla. Ma senza l'abilità di stamparla a costo più basso, la Fed sarebbe soggetta a fallimento come qualsiasi altra banca.

La quantità totale di [Dollari Statunitensi in circolazione]() viene denominata con la sigla "M0". Questa include tutta la moneta tangibile ("liquidità contante") più i saldi dei conti presso la Federal Reserve. Queste due forme di denaro sono considerati [obbligazioni intercambiabili della Fed](). Le obbligazioni intangibili sono moneta che viene conteggiata ma che non è ancora stata stampata.

Quando l'attività di presa in prestito delle banche associate viene ridotta, ovvero quando la Fed alza i propri tassi di interesse, le "obbligazioni" della Fed (la moneta) può essere distrutta con l'effetto opposto della stampa. Quando la Fed ha contratto M0 di [quasi il 20%]() in quattro anni a partire dal suo picco nel 2015, ciò ha rappresentato un costo sulle entrate fiscali. La Fed si maschera come una organizzazione no profit, rimettendo il guadagno netto derivato dai suoi prestiti al [Tesoro degli Stati Uniti]() con cadenza annuale.

> La Federal Reserve ha incrementato il target del tasso di interesse dei fondi federali di sette volte tra Dicembre 2015 a Giugno 2018. Questo ha impatto sull'andamento del disavanzo federale e sul debito federale in due modi
>
> *  Direttamente attraverso i pagamenti degli interessi netti
> * Indirettamente attraverso le rimesse annuali dalla Fed Verso il Dipartimento del Tesoro degli Stati Uniti
>
> Le rimesse annuali al tesoro sono essenzialmente la rimanenza degli introiti della Fed al netto delle spese operative. Per legge, questo gettito addizionale deve essere girato al Tesoro.
>
> Il ricavo mandato al Tesoro ha avuto il picco di 97.7 miliardi di $ nel 2015 ed è costantemente calato da allora. In Gennaio, la Fed ha inviato al tesoro 80.2 miliardi di $ al Tesoro.

Questa "rimanenza dei ricavi della Fed" è ciò che viene guadagnato, al netto delle spese operative, dai prestiti di denaro stampato dal Tesoro degli Stati Uniti a costo nominale, e garantito dalla sua [protezione di monopolio](). Così il il risultato netto di queste operazioni è che il Tesoro stampa nuova moneta e poi la riprende indietro sotto forma di interesse della moneta stampata. Come mostrato sopra, il Tesoro prende anche a prestito moneta a tasso scontato indirettamente finanziato dalla Fed attraverso l'emissione di titoli del Tesoro. **Benché la moneta non sia fisicamente stampata e poi depositata direttamente al Tesoro, il risultato è lo stesso**.

La [moneta di monopolio]() di stato non è creata _ex nihilo_ da conti bancari fraudolenti. E' letteralmente creata dalla "[tela dei vecchi jeans]()" dallo stato.

La transizione ad un moderna "[società senza contante]()" implica che le banche centrali mantengano la forma esistente di contabilità per la moneta non ancora stampata, e che eseguano tutti i _settlement_ internamente. Questo elimina i costi di stampa e di trasporto dovuti al settlement  e garantisce piena censurabilità della moneta. Un esempio di [_Fedcoin_](), come la [e-Krona]() in fase sperimentale, richiederebbe alle persone di transare per mezzo della moneta di stato in forma elettronica. Bitcoin serve lo stesso scopo, ma senza il controllo dello stato sull'attività di [emissione]() o di [conferma]() delle transazioni. Per queste ragioni non ci si può attendere che Bitcoin diventi una [valuta di riserva]() per il sistema bancario di stato, in quanto seguirebbe lo stesso percorso del fallimentare [_gold standard_](). La [_value porposition_]() di Bitcoin si basa sull'evitare la moneta di stato.

