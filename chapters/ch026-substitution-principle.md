# Principio di Sostituzione



Un [bene succedaneo](https://it.wikipedia.org/wiki/Bene_succedaneo) è un bene che può essere utilizzato al posto di un altro. Quando il [prezzo](ch101-glossary.md#prezzo) di un prodotto cresce, ad un certo punto le [persone](ch101-glossary.md#persona) si muovono verso dei beni sostituti o cessano del tutto l'uso del primo bene.

Mentre un bene succedaneo avente lo stesso prezzo del prodotto originale potrebbe essere meno desiderabile, il suo prezzo più basso compensa questa preferenza. In questo modo la presenza dei beni succedanei riduce la domanda del bene originale. I sostituti competono con l'originale nello stesso modo di un incremento di [offerta](ch101-glossary.md#offerta) del bene originale.

Data una moneta con una offerta fissa, viene comunemente assunto che nessun incremento dal lato dell'offerta possa ridurre la pressione all'incremento del prezzo. Tuttavia, come mostrato ne la [Proprietà di Stabilità](ch030-stability-property.md), Bitcoin incorpora delle [_fee_](ch101-glossary.md#commissione-di-transazione-fee) di transazione che aumentano necessariamente con l'uso. Questa caratteristica, unica nel suo genere, crea una pressione di riduzione del prezzo attraverso una riduzione della domanda. **L'aumento di costo rende i beni sostituti un'opzione percorribile, creando una pressione alla diminuzione del prezzo attraverso un aumento effettivo dell'offerta**.

Non vi è nulla che possa impedire tale evoluzione in molte monete simili. E' possibile che esse esibiscano proprietà monetarie praticamente indistinguibili, minimizzando il _trade-off_ della loro sostituzione. Come mostrato ne il [Principio di Consolidamento](ch020-consolidation-principle.md), vi è sempre una pressione verso una singola moneta in quanto essa elimina i costi di [scambio](ch101-glossary.md#scambio-di-unità). Tuttavia, questa pressione contrasta con i costi crescenti e, ad un certo livello d'uso, essa deve lasciare il posto alla sostituzione (o all'abbandono).

Vi è una teoria secondo la quale, poiché la creazione di una moneta non costa nulla, il principio di sostituzione implichi che Bitcoin debba diventare senza valore a causa della sua illimitata offerta gratuita. Questa teoria ignora il fatto che Bitcoin richieda che le persone paghino per usarlo. Questo è valido per una seconda moneta così come lo è per la prima. 

E l'aumento di offerta mitiga la domanda. Ad un certo punto la domanda non è sufficiente per produrre/garantire un ulteriore quantitativo di offerta e per ciò la teoria è invalida. Questa è la stessa relazione che vale per la monete commodity e, di fatto, per ogni prodotto. 

---

Titolo originale: [Substitution Priciple](https://github.com/libbitcoin/libbitcoin-system/wiki/Substitution-Principle)

[Indice](/README.md)

