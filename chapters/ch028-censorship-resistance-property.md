# Proprietà di Resistenza alla Censura



La resistenza alla [censura](ch101-glossary.md#censura) è una conseguenza delle [_fee_ di transazione](ch101-glossary.md#commissione-di-transazione-fee). L'applicazione della censura è di fatto indistinguibile dall'applicazione di un [_soft fork_](ch101-glossary.md#soft-fork), dove la [maggioranza dell'_hash power_](ch101-glossary.md#maggioranza-dellhash-power) rifiuta i [blocchi](ch101-glossary.md#blocco) che non applicano la censura. Senza questo tipo di azione le transazioni sono [confermate](ch101-glossary.md#conferma) su base economica razionale, a dispetto della soggettività individuale del singolo [miner](ch101-glossary.md#miner).

Un miner in maggioranza è finanziariamente profittevole. Per questa ragione non sopporta un costo nell'acquisire i mezzi per porre in atto la censura. Poiché il mining è necessariamente una attività [anonima](ch016-risk-sharing-principle.md), è sempre possibile per ogni potenziale soggetto acquisire e sviluppare la maggioranza dell'_hash power_ e controllarla ad ogni istante. Come mostrato ne la [Fallacia della Proof of Work](ch073-proof-of-work-fallacy.md), gli [_hard fork_](ch101-glossary.md#hard-fork) non possono essere usati per sconfiggere selettivamente la forza censurante ma, al contrario, accelerano il collasso della [moneta](ch101-glossary.md#moneta).

Nel caso di una censura attiva, le _fee_ delle transazioni che non vengono confermate possono essere aumentate. Questo premio sulle _fee_ va a creare un maggiore profitto potenziale per i miner che confermano le transazioni censurate. Se portata ad un livello sufficiente, questa opportunità produce una competizione addizionale e quindi un incremento complessivo di [_hash rate_](ch101-glossary.md#hash-rate).

Se il crescente _hash power_ di tipo non censurante eccede quello del censore, il controllo di quest'ultimo fallisce. Il censore si trova quindi di fronte alla scelta di sussidiare le operazioni o di abbandonarle. Solo lo [stato](ch101-glossary.md#stato) può sussidiare perpetuamente le operazioni in quanto può imporre la tassazione e ottenere un guadagno dalla preservazione del suo stesso regime monetario. **Lo stato deve consumare un quantitativo di tasse almeno pari al livello del premio delle _fee_ per mantenere il controllo della censura**.

Una moneta senza _fee_ integrate ricadrebbe sotto il controllo di un censore o evolverebbe in un mercato parallelo delle _fee_. Come mostrato ne la [Fallacia delle _Fee_ a Parte](ch081-side-fee-fallacy.md) non è necessario che le commissioni siano integrate nel protocollo, tuttavia l'integrazione delle stesse rappresenta una importante tecnica di anonimizzazione. In ogni caso, la resistenza alla censura deriva unicamente dal premio sulle _fee_. La parte di [sussidio](ch101-glossary.md#sussidio-subsidy) della [ricompensa](ch101-glossary.md#ricompensa-reward) del blocco non contribuisce alla resistenza alla censura in quanto il censore guadagna lo stesso sussidio degli altri miner.

E' possibile che l'applicazione della censura posso portare un collasso del [prezzo](ch101-glossary.md#prezzo), causando una perdita alle operazioni del censore. Tuttavia, in questo caso, il suo obiettivo è stato raggiunto, non lasciando alcuna opportunità all'[economia](ch101-glossary.md#economia) di contrapporsi al censore. Questo collasso può essere ottenuto ad un costo irrisorio semplicemente dimostrando l'intenzione di porre in essere la censura. E' anche possibile che che un _soft fork_ creato per applicare la censura possa portare ad aumento del prezzo, in quanto le attività del mercato legale si associano a tale misura dello stato. Cionondimeno, affinché la moneta sopravviva, la sua economia deve continuare a generare un premio in termini di _fee_ sufficiente a sopraffare in censore.

Non può essere dimostrato che l'economia sia in grado di generare un livello di _fee_ sufficiente a sopraffare il censore. In maniera simile, non può essere dimostrato che il censore sia disponibile e capace di sussidiare le proprie operazioni ad ogni livello. Non è quindi possibile dimostrare la resistenza alla censura. Questo è il motivo per cui la resistenza al controllo dello stato è [assiomatica](ch004-axiom-of-resistance.md).

---------
Titolo originale: [Proprietà di Resistenza alla Censura](https://github.com/libbitcoin/libbitcoin-system/wiki/Censorship-Resistance-Property)
[Indice](/README.md)

