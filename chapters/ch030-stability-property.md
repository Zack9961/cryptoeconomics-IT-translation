# Proprietà di Stabilità



Il [valore]() è una entità [soggettiva]() e di conseguenza la costanza del prezzo rappresenta una finzione economica. I [prezzi]() di [scambio]() di una moneta sono determinati dalla sua [domanda e offerta]() e che a sua volta dipende dalla (curva) domanda di tutte le persone per tutti i prodotti. La stabilità di una moneta non è la tendenza verso un prezzo costante in tutti gli altri beni, ma è una relazione di [smorzamento]() tra la domanda di moneta e la sua offerta.

E' possibile classificare le monete in tre categorie di offerta:

* Offerta di Mecato ([commodity]())
* Offerta di Monopolio ([monopolio]())
* Offerta fissa ([bitcoin]())

In ogni moneta, la distruzione di [unità]() diminuisce l'offerta e di conseguenza incrementa il valore delle unità rimanenti. Dato per assunto che non vi è incentivo economico alla distruzione di unità ciò non impatta la stabilità.

L'offerta di una moneta commodity (moneta merce) aumenta grazie all'incentivo finanziario di [produrne in quantità maggiore]() quando ci si attende che il suo prezzo sia pari o superiore al prezzo di produzione (inclusivo del costo capitale). Questa relazione tra prezzo e offerta è prevedibile nonostante il prezzo (e di conseguenza l'offerta, presi singolarmente) non lo siano. Poiché il prezzo non è prevedibile questo tipo di [inflazione monetaria]() non può essere [capitalizzata](). Di conseguenza tutti i possessori della moneta soffrono di una riduzione del valore dall'incremento di offerta. La competizione garantisce che questa produzione, finanziata dai [possessori]() esistenti, è limitata dal prezzo corrente. La retroazione data dalla diminuzione di valore dovuta all'aumento di offerta riduce l'incentivo a produrre, creando quindi stabilità.

La moneta di monopolio viene incrementata arbitrariamente (o tassata sotto forma di [_demurrage_]()) dal "[sovrano]()" a causa della ricompensa finanziaria dovuta al [signoraggio](). Quando questa inflazione monetaria diventa prevedibile, essa può essere capitalizzata, cosa che va a scontare il ritorno sul signoraggio. Data questa proprietà, i cambiamenti nell'offerta [non vengono spesso pubblicati](). A causa della protezione di [monopolio di stato]() (i.e. la produzione rappresenta il crimine di contraffazione), la competizione non può effettivamente limitare i ritorni. Il profitto (la tassa) del sovrano è la ricompensa del signoraggio ed è la [ragion d'essere della moneta di monopolio](). La protezione di monopolio è la sola distinzione economica tra la moneta commodity e la moneta di monopolio. L'incremento di offerta causato dal signoraggio è mitigato solamente dalla instabilità politica dovuta alle persone che resistono alla conseguente diminuzione del valore. Questa tensione si manifesta inizialmente attraverso la [fuga di capitali](), che viene contrastata con il [controllo del cambio estero]().  

L'offerta di Bitcoin è indipendente dal prezzo. Poiché il [sussidio]() è una quantità prevedibile, esso viene capitalizzato e [non ha effetto]() sul prezzo nel tempo. Il suo scopo è quello di distribuire razionalmente le unità e così viene progressivamente eliminato. Poiché le [_fee_]() crescono necessariamente con la domanda la [soglia di utilità]() elimina la domanda di [transazioni]() di valore al si sotto della soglia. Più in generale, il livello delle _fee_ cresce al punto per il quale i [sostituti]() monetari sono più economici per una dato valore della transazione. **La stabilità, quindi, deriva dal limitare la domanda direttamente, al contrario dell'affidarsi ad un incremento di offerta per ottenerla**. La stabilità implica che il prezzo è delimitato, ma esso può salire all'aumentare di un aumento effettivo della capacità di sostenere più transazioni da parte della [moneta](), e con un incremento di [utilità]() rispetto ai sostituti.

