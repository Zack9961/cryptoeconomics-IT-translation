# Proprietà di Stabilità



Il [valore](ch101-glossary.md#valore) è una entità [soggettiva](https://en.wikipedia.org/wiki/Subjective_theory_of_value) e di conseguenza i prezzi costanti rappresentano una finzione economica. I [prezzi](ch101-glossary.md#prezzo) di [scambio](ch101-glossary.md#scambio-di-unità) di una moneta sono determinati dalla sua [domanda e offerta](https://it.wikipedia.org/wiki/Domanda_e_offerta) che, a sua volta, dipende dalla curva domanda di tutte le persone per tutti i prodotti. La stabilità di una moneta non è la tendenza verso un prezzo costante di tutti gli altri beni ma è una relazione di [smorzamento](https://en.wikipedia.org/wiki/Damping_ratio) tra la domanda di moneta e la sua offerta.

E' possibile classificare le monete in tre categorie di offerta:

* Offerta di Mercato ([commodity](https://it.wikipedia.org/wiki/Commodity) -  moneta merce)
* Offerta di Monopolio ([monopolio](ch005-money-taxonomy.md))
* Offerta fissa ([bitcoin](https://it.wikipedia.org/wiki/Bitcoin))

In ogni moneta, la distruzione di [unità](ch101-glossary.md#unità) diminuisce l'offerta e di conseguenza incrementa il valore delle unità rimanenti. Assumendo che non vi sia incentivo economico nella distruzione di unità ciò non impatta la stabilità.

L'offerta di una moneta merce aumenta grazie all'incentivo finanziario di [produrne in quantità maggiore](https://en.wikipedia.org/wiki/Gold_mining) quando ci si attende che il suo prezzo sia pari o superiore al prezzo di produzione (inclusivo del costo del capitale). Questa relazione tra prezzo e offerta è prevedibile nonostante il prezzo (e quindi l'offerta, presi singolarmente) non lo siano. Poiché il prezzo non è prevedibile, questo tipo di [inflazione monetaria](https://en.wikipedia.org/wiki/Gold_mining) non può essere [capitalizzata](https://it.wikipedia.org/wiki/Valore_attuale). Di conseguenza tutti i possessori della moneta soffrono di una riduzione del valore dato dall'incremento di offerta. La competizione garantisce che questa produzione, finanziata dai [possessori](ch101-glossary.md#proprietario) esistenti, è limitata dal prezzo corrente. La retroazione data dalla diminuzione di valore dovuta all'aumento di offerta riduce l'incentivo a produrre, creando quindi stabilità.

L'offerta di una moneta di monopolio viene incrementata arbitrariamente (quindi tassata sotto forma di [_demurrage_](https://it.wikipedia.org/wiki/Demurrage_(moneta))) dal "[sovrano](https://it.wikipedia.org/wiki/Sovranit%C3%A0)" in ragione della ricompensa finanziaria dovuta al [signoraggio](https://it.wikipedia.org/wiki/Signoraggio). Quando questa inflazione monetaria diventa prevedibile essa può essere capitalizzata, andando a scontare il ritorno sul signoraggio. Per questa ragione i cambiamenti nell'offerta [non vengono spesso pubblicati](https://www.reuters.com/article/us-venezuela-economy/crisis-hit-venezuela-halts-publication-of-another-major-indicator-idUSKBN16S1YF). A causa della protezione di [monopolio di stato](https://it.wikipedia.org/wiki/Monopolio_di_Stato) (i.e. la produzione non autorizzata rappresenta il crimine di contraffazione), la competizione non può effettivamente limitare i rendimenti. Il profitto (la tassa) del sovrano è la ricompensa del signoraggio ed è la [ragion d'essere della moneta di monopolio](ch017-reservation-priciple.md). La protezione di monopolio è la sola distinzione economica tra la moneta merce e la moneta di monopolio. L'incremento di offerta causato dal signoraggio è mitigato solamente dalla instabilità politica dovuta alle [persone](ch101-glossary.md#persona) che resistono alla conseguente diminuzione del valore. Questa tensione si manifesta inizialmente attraverso la [fuga di capitali](https://it.wikipedia.org/wiki/Fuga_di_capitali) che viene contrastata con il [controllo del cambio estero](https://en.wikipedia.org/wiki/Foreign_exchange_controls).  

L'offerta di Bitcoin è indipendente dal prezzo. Poiché il [sussidio](ch101-glossary.md#sussidio-subsidy) è una quantità prevedibile, esso viene capitalizzato e [non ha effetto](ch062-inflation-fallacy.md) sul prezzo nel corso del tempo. Il suo scopo è quello di distribuire razionalmente le unità e viene quindi poi progressivamente eliminato. Poiché le [_fee_](ch101-glossary.md#commissione-di-transazione-fee) crescono necessariamente con la domanda, la [soglia di utilità](ch031-utility-threshold-property.md) va ad eliminare la domanda di [transazioni](ch101-glossary.md#transazione) aventi valore al di sotto di tale soglia. Più in generale, il livello delle _fee_ cresce al punto per il quale i [sostituti](ch026-substitution-principle.md) monetari sono più economici per una dato valore della transazione. **Quindi la stabilità deriva dal limitare direttamente la domanda al posto di affidarsi ad un incremento di offerta per ottenerla**. La stabilità implica che il prezzo viene limitato ma esso può salire all'aumentare [della capacità di sostenere più transazioni](ch018-scalability-priciple.md) da parte della [moneta](ch101-glossary.md#) e con un incremento di [utilità](ch101-glossary.md#utilità) rispetto ai sostituti.

---

Titolo originale: [Stability Property](https://github.com/libbitcoin/libbitcoin-system/wiki/Stability-Property)

[Indice](/README.md)

