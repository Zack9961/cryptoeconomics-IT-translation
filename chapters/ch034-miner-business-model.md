# Modello di Business del Miner



I [miner](ch101-glossary.md#miner) conducono un [gioco a somma zero](https://it.wikipedia.org/wiki/Gioco_a_somma_zero) all'interno di una [economia](ch101-glossary.md#economia) a [somma positiva](https://it.wikipedia.org/wiki/Win-win). Essi competono tra di loro, non con l'economia. L'utilità crescente riflette una somma positiva che è una conseguenza naturale dello scambio commerciale.

E' stato affermato che i [blocchi](ch101-glossary.md#blocco) minati in un periodo di prezzi crescenti produca dei ritorni estremamente elevati per i miner, almeno fino a quando non avviene l'[aggiustamento](ch101-glossary.md#aggiustamento). Questa idea è basata sulla diffusa incapacità di comprendere che [i prezzi di mercato non sono prevedibili](https://it.wikipedia.org/wiki/Teoria_del_caos). Le scommesse sul cambiamento di prezzo sono [speculative](ch101-glossary.md#speculare) per natura. Non vi è ragione di presumere che la _speculazione_ su Bitcoin sia più o meno efficace di qualsiasi altro tipo di speculazione. Tuttavia se un aumento di prezzo fosse stato prevedibile allora l'allocazione di capitale avrebbe riflesso tale circostanza allo stesso modo, quindi cancellando la possibilità di ritorni elevati.

D'altra parte, l'_investimento_ nel mining di Bitcoin è basato sulla relazione prevedibile tra il profitto e la competizione nel corso del tempo. Questa relazione predice che in media tutta l'attività di mining si avvicina al tasso di [interesse](ch101-glossary.md#interesse) di mercato. Come avviene in tutti i mercati, il prezzo è imprevedibile nel breve periodo, mentre nel lungo periodo si avvicina ai ritorni di mercato. Fondamentalmente, è la [preferenza temporale](https://en.wikipedia.org/wiki/Time_preference) a controllare il mercato dei tassi di ritorno sull'investimento.

Allora come fa un miner a conseguire dei ritorni elevati? Ciò non può essere ottenuto attraverso un [accordo a parte sulle _fee_](ch081-side-fee-fallacy.md). Vi è solo un modo di conseguire tassi di ritorno più elevati del mercato, ed è quello di avere un costo dell'[_hash power_](ch101-glossary.md#hash-power) relativo ad una [moneta](ch101-glossary.md#moneta) inferiore alla media. Questo obiettivo è raggiunto, sia traendo vantaggio dalla [pressione al raggruppamento](ch039-pooling-pressure-risk.md) oppure attraverso una maggiore efficienza operativa. A causa della [proprietà del gioco a somma zero](ch032-zero-sum-property.md), questi miner sono controbilanciati dai tassi di ritorno più bassi rispetto al mercato che ottengono gli altri miner. Di conseguenza per un miner [onesto](ch101-glossary.md#onesto) il premio diminuisce quando esso possiede più del 50% di _hash power_ fino ad annullarsi quando esso ne possiede il 100%.

Tuttavia altri miner potrebbero ritirarsi dal business del mining in quanto il loro capitale andrebbe alla ricerca di ritorni a mercato. Questo lascerebbe un solo miner legato ai ritorni a mercato. In altre parole, conseguire ritorni più elevati del mercato richiede che vi sia qualcuno dal quale possano essere "catturati". Il più elevato ritorno che può essere sostenuto è funzione del più elevato costo opportunità che altri sono disponibili a sostenere. Questo è a sua volta funzione dell'utilità della ricompensa in termini differenziali così come discusso ne il [Paradosso del Livello di Minaccia](ch033-threat-level-paradox.md).

Limitando i [dividendi](https://it.wikipedia.org/wiki/Dividendo_(economia)) ai tassi di ritorno a mercato e reinvestendo tutta la ricompensa rimanente, un miner può mantenere un _hash power_ costante e quindi ottenere ritorni a mercato su una base proporzionale alla [capitalizzazione](ch101-glossary.md#capitalizzazione) di Bitcoin. I [dispositivi di mining](ch101-glossary.md#dispositivo-di-mining-grind) vengono liquidati spegnendoli ogni qual volta ciascuno di essi va in perdita netta oppure [scontando](https://it.wikipedia.org/wiki/Valore_attuale) i ritorni futuri attraverso la vendita del dispositivo stesso.

**Il tasso di ritorno del miner sul capitale dipende solamente dalla preferenza temporale**. La relazione tra l'economia ed i miner viene sviluppata ulteriormente ne la [Fallacia del Bilanciamento dei Poteri](ch042-balance-of-power-fallacy.md).

---

Titolo originale: [Miner Business Model](https://github.com/libbitcoin/libbitcoin-system/wiki/Miner-Business-Model)

[Indice](/README.md)



