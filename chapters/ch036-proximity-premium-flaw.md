# Difetto del Premio di Prossimità



La [latenza](ch101-glossary.md#) è il tempo richiesto per eseguire una [comunicazione](ch101-glossary.md#comunicazione). L'informazione si muove ad una velocità non superiore alla [velocità della luce](https://it.wikipedia.org/wiki/Velocit%C3%A0_della_luce) e di conseguenza la latenza è un fattore che non può essere eliminato.

Le differenti distanze reciproche trai i [miner](ch101-glossary.md#miner) implicano che gli [annunci](ch101-glossary.md#annuncio) saranno noti ad alcuni più tardi rispetto ad altri. Quando un [miner](ch101-glossary.md#miner) non è consapevole di (n.d.t. non ha ricevuto) un annuncio sta sprecando capitale [lavorando](ch101-glossary.md#dispositio-di-mining-grind) su un [candidato](ch101-glossary.md#candidato) [debole](ramo-debole-weak-branch). Più tempo passa e più diventa esponenzialmente meno probabile che un miner sia [ricompensato](ch101-glossary.md#ricompensa-reward) per tale blocco candidato. Quindi i miner competono per vedere gli annunci prima degli altri miner, in quanto ciò ne riduce il [costo opportunità](https://it.wikipedia.org/wiki/Costo_opportunit%C3%A0).

Se fossimo in condizione di disporre dei miner con pari [_hash rate_](ch101-glossary.md#hash-rate) a punti equidistanti intorno alla terra, essi sperimenterebbero lo stesso livello medio di latenza. Tuttavia, a causa dai benefici finanziari derivanti da una latenza ridotta, essi tenderebbero a spostarsi reciprocamente più vicino. Questa forza è la pressione al [raggruppamento](ch101-glossary.md#raggruppamento-pooling), e [si manifesta in diversi modi](ch039-pooling-pressure-risk.md).

La [pressione al raggruppamento](ch039-pooling-pressure-risk.md) basata sulla prossimità è una conseguenza della struttura in sequenza della [catena](ch101-glossary.md#catena) richiesta dalle [regole di consenso](ch101-glossary.md#regole-di-consenso). **Bitcoin stabilisce un ordine basato sul principio del "vincitore prende tutto" che produce un costo opportunità sproporzionato**. Lo [sconto dovuto alla varianza](ch037-variance-discount-flaw.md) è un altra pressione al raggruppamento causata dal [consenso](ch101-glossary.md#consenso).

La [difesa](ch004-axiom-of-resistance.md) che Bitcoin _intende_ sollevare è la difesa del mercato contro le forze anti-mercato. Per fare ciò è necessario distribuire [hash power](ch101-glossary.md#hash-power) tra le persone in maniera diffusa in modo che sia difficile da [cooptare](ch101-glossary.md#cooptazione-co-option).  Tuttavia la pressione al raggruppamento intrinseca al [consenso](ch101-glossary.md#consenso) lavora contro questo obiettivo. Questo è il motivo per il quale questa caratteristica è definita un difetto.

---------
Titolo originale: [Proximity Premium Flaw](https://github.com/libbitcoin/libbitcoin-system/wiki/Proximity-Premium-Flaw)

[Indice](/README.md)







