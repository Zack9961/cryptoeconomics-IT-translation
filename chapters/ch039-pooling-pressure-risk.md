# Rischio della Pressione al Raggruppamento



La pressione al [raggruppamento](ch101-glossary.md#raggruppamento-pooling) è un insieme di incentivi di natura finanziaria volti all'aggregazione dell'[_hash rate_](ch101-glossary.md#hash-rate), specificamente:

* [Premio di Prossimità](ch036-proximity-premium-flaw.md)
* [Sconto di Varianza](ch037-variance-discount-flaw.md)
* [Variazioni di Mercato](ch101-glossary.md#variazione)
* [Distorsioni di Mercato](ch101-glossary.md#distorsione)
* [Economie di Scala](https://it.wikipedia.org/wiki/Economie_di_scala)

Nonostante la [latenza](ch101-glossary.md#) e la [varianza](ch101-glossary.md#ch101-glossary.md#) siano dei fattori inevitabili, le [regole di consenso](ch101-glossary.md#regole-di-consenso) _creano_ effettivamente i primi due incentivi finanziari. La variazione è una conseguenza della variabilità dei prezzi di [mercato](ch101-glossary.md#mercato) delle risorse per il [mining](ch101-glossary.md#centro-di-mining-mine). La distorsione è una conseguenza della variabilità dei costi non a mercato che includono le tasse, la regolazione, il sussidio ed il brevetto; forze contro le quali Bitcoin [è stato concepito per resistere](ch004-axiom-of-resistance.md). In un ambiente ad elevato livello di minaccia, le economie di scala potrebbero diventare negative a causa dei [costi associati alla maggiore visibilità](https://www.theatlantic.com/magazine/archive/2017/09/big-in-venezuela/534177/) ma potrebbero essere altrimenti positive.

Ci sono numerose manifestazioni del fenomeno del raggruppamento. Una è di natura geografica, per la quale [miner](ch101-glossary.md#miner) indipendenti sia avvicinano fisicamente. Un'altra è di tipo cooperativo, per la quale dei miner, in precedenza indipendenti, uniscono le forze e installano nello stesso luogo i [dispositivi di mining](ch101-glossary.md#dispositivo-di-mining-grind). Un'altra è di tipo virtuale, per la quale i miner diventano dei meri [operatori di dispositivi di mining](ch101-glossary.md#operatore-di-dispositivo-di-mining-grinder) e aggregano il loro _hash rate_ presso un singolo miner remoto. Un'altra manifestazione è data dall'esistenza dei [propagatori](ch101-glossary.md#propagatore-relay), che aggregano l'[_hash power_ dei miner](ch075-relay-fallacy.md). Un'altra manifestazione ancora è data dal flusso di cassa in quanto il più elavato _hash rate_ associato con il più elevato utilizzo di capitale rappresenta una forma di co-locazione. 

**Mantenendo una continua pressione al raggruppamento la selezione delle [transazioni](ch101-glossary.md#transazione) si ridurrà, alla fine, al controllo di una sola [persona](ch101-glossary.md#persona)**. E' possibile che ciò stia già avvenendo. Il rischio per Bitcoin è che una singola persona rappresenti la [sola difesa](ch016-risk-sharing-principle.md) della sua [utilità](ch101-glossary.md#utilità), rendendo inevitabile il successo nella [cooptazione](ch101-glossary.md#cooptazione-co-option). Questo rischio [non può essere mitigato](ch042-balance-of-power-fallacy.md) all'intero dell'[economia](ch101-glossary.md#economia) stessa.

La pressione all'aggregazione è l'equivalente in Bitcoin del Sistema della Riserva Federale degli Stati Uniti. Il sistema era stato progettato in modo da facilitare la tassazione attraverso la [svalutazione]() di una moneta debole. Esso offriva il [supporto dello stato]() ad una [delega monetaria]() in [cambio]() di moneta solida. Questa combinazione era disegnata per creare una _pressione_ alla raccolta di moneta solida presso l'autorità centrale. Una volta che la raccolta fu sufficiente, lo stato eliminò del tutto il pretesto e [sequestrò la rimanente moneta solida](). Tutti gli stati hanno sistemi simili e [cooperano]() per difenderli.

Questo fatto non implica che il mining vada contro Bitcoin. Seguendo la stessa analogia, il [_free banking_](https://it.wikipedia.org/wiki/Free_banking) non si oppone all'uso dell'oro. Il mining rappresenta una parte _necessaria_ di Bitcoin. Il raggruppamento rappresenta un rischio a dispetto del fatto che la pressione che lo caratterizza non sia creata dai miner, ma dovuta ai difetti di Bitcoin stesso.

---------
Titolo originale: [Pooling Pressure Risk](https://github.com/libbitcoin/libbitcoin-system/wiki/Pooling-Pressure-Risk)

[Indice](/README.md)

