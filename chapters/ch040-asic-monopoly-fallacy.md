# Fallacia del Monopolio degli ASIC



Vi è una teoria secondo la quale il prezzo degli [ASIC]() per minare Bitcoin sia controllato da un [cartello]() di [miner](), che creano uno sproporzionato vantaggio alle [_mining farm_]() partecipanti al cartello.

A livello economico non vi è differenza tra un cartello ed una singola organizzazione. Cambiare la dimensione a livello organizzativo per una società è un esito del libero [mercato]() che è osservabile quando il capitale va alla ricerca di [economie di scala]() ottimali. Se i partecipanti (al cartello) ricevono gli ASIC ad un prezzo che produce un ritorno sul capitale al di sotto del valore di mercato, ciò si configura come come un sussidio tra i partecipanti. Lo stesso fenomeno si verifica per un prezzo che produce dei ritorni sul capitale al di sopra di quello del mercato, con il sussidio che opera nella direzione opposta. Per come proposto, non vi è alcun vantaggio netto in questo sconto applicato ai partecipanti.

La produzione è generalmente impostata ad un livello che mira a produrre il massimo [tasso di ritorno]() sul capitale. L'unica maniera economicamente razionale per innalzare i prezzi è quella di limitare la produzione al di sotto di quel livello ottimo. Al contrario, i prezzi più alti si tradurrebbero in un inventario invenduto, portando a ritorni netti più bassi. Questo significa che la produzione deve essere limitata dal cartello per aumentare il [prezzo unitario]() per i non-membri.

Limitare la produzione lascia l'opportunità ad altri produttori di attrarre i clienti con una più bassa [utilità marginale]() per il prodotto, in quanto questi clienti rimarrebbero altrimenti non serviti. Quindi, la competizione abbassa il prezzo finché il mercato non si equilibra. Un libero mercato ricerca il prezzo di equilibrio che produce un ritorno pari al ritorno sul capitale globale [presente negli altri mercati]. Un prezzo corrente al di sopra di questo livello di prezzo incrementa la produzione mentre un livello al di sotto la diminuisce. E' la [preferenza temporale]() a determinare il tasso di ritorno sul capitale.

A meno che la produzione non sia soggetta in maniera sproporzionata alle forze anti-mercato, quali la tassazione o il sussidio, ciascuno può godere della stessa opportunità di aumentare il capitale e competere nella produzione. Se ciò non avviene, ciò implica che i ritorni su questa linea di attività sono compatibili con i ritorni medi di mercato.  La tassazione ed il sussidio creano delle [distorsioni]() a livello regionale ma non eliminano la competizione. **In altre parole, il prezzo di monopolio è solamente prodotto dalla concessione dello stato del potere di monopolio**.  

Una teoria collegata alla precedente afferma che l'acquisto di ASIC da questo cartello porti ad incrementare il suo stesso [_hash power_](). Quest'ultima è invalida sulla base della spiegazione illustrata precedentemente sul prezzo di monopolio. Il capitale del produttore andrà sempre alla ricerca dello stesso ritorno in qualsiasi linea di business o di investimento. Non vi è alcuna ragione di credere che il ritorno sia sproporzionato relativamente agli ASIC.

Un'ulteriore teoria collegata afferma che l'algoritmo di [_proof of work_]() di Bircoin produce una pressione all'aggregazione (pooling), come conseguenza del supposto fenomeno di cartellizzazione. Se le persone credono sinceramente che gli ASIC siano sovra-prezzati la risposta razionale è quella di raccogliere capitale e produrre gli ASIC. Ma in ogni caso, solo le sole forze di [mercato]() e [anti-mercato]() controllano la produzione di chip e come tale ciò non costituisce una pressione all'[aggregazione]() basata sul protocollo. 

