# Fallacia del Bilanciamento del Potere



In Bitcoin il [potere]() è riposto nelle mani dei [miner]() e dei [commercianti](). Tuttavia questi due poteri non sono "bilanciati" tra di loro, come in una sorta di sistema di [controlli e contrappesi](). Il potere dei miner è [ortogonale]() a quello dei commercianti. I miner controllano la selezione delle [transazioni](), i commercianti ne controllano la [validità](), e nessuno dei due può controllare l'altra prerogativa. Non è una sorpresa infatti, che nella [descrizione]() e nell'[implementazione]() originali questi ruoli fossero combinati assieme.

Il potere non è la stessa cosa dalla capacità di influenzare. I commercianti possono influenzare i miner non comprando il servizio da loro offerto. In maniera simile, i miner possono influenzare i commercianti non fornendo il servizio (di selezione). Queste scelte si manifestano come [biforcazioni (split)]() e [stalli](). Tuttavia la natura del potere (spesso messa in pratica) è quella di poter ignorare l'influenza. Lo [stato]() detiene il potere; può applicare la [coercizione]() e la [cooptazione]() ignorando nel contempo le forze di influenza. I commercianti e i miner _assieme_ hanno il [potere di difendersi]() contro queste aggressioni, ma nulla può intrapreso senza il supporto dell'altra entità.

Il bilanciamento del _potere_ in Bitcoin è tra gli [individui]() e lo stato. Anche gli stessi stati creano dei sistemi che [provano]() a isolare le loro monete dal controllo [politico](). Bitcoin non è differente in tale contesto, avendo incorporato l'[assioma di resistenza](). Gli individui possono scegliere di essere miner e mercanti. Con una [distribuzione]() diffusa di queste attività diventa difficile per gli attori statali [censurare]() questo [mercato]().**L'idea che i miner e i commercianti operino in posizioni contrapposte evidenzia l'incapacità di comprendere il modello di sicurezza di Bitcoin**.

I commercianti acquistano un servizio dai miner e come tale i due soggetti sono coinvolti in uno [scambio](). I commercianti acquistano dei servizi di mining che sono conformi alle loro [regole]()  per una [_fee_]() soddisfacente. Essi sono liberi di biforcare (la catena) e aloro volta i miner sono liberi di non minare affatto, o di non selezionare transazioni particolari per qualsiasi [ragione]() essi ritengano opportuna. Lo scambio non è mai una attività di contrapposizione o asimmetrica, è un'attività volontaria e mutualmente soddisfacente, con tutte le tensioni che vengono risolte dal [prezzo]().

Questa mancata comprensione del fenomeno porta le persone a credere che il mining può essere [aggregato]() in maniera centralizzata fino al punto in cui i commercianti non operano una validazione centralizzata, che porterebbe [l'economia]() a controllare il comportamento del mining rendendo il sistema sicuro. Questa convinzione è scorretta ma sfortunatamente le persone [stanno traendo queste conclusione invalide]() dagli eventi recenti. Una [fallacia strettamente collegata]() a quest'ultima è la convinzione che un _fork_ della _proof of work_ da parte dei commercianti possa controllare il comportamento dei miner. 

