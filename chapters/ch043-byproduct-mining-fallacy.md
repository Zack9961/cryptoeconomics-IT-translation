# Fallacia del Sottoprodotto nel Mining



Vi è una teoria secondo la quale, nella misura in cui il [mining](ch101-glossary.md#centro-di-mining-mine) di Bitcoin possa consumare un necessario quanto altrimenti [non commerciabile sottoprodotto](https://it.wikipedia.org/wiki/Rifiuto) della produzione (i.e. uno scarto), è implicata una riduzione nel consumo netto di energia. Gli esempi includono [gas naturale](https://it.wikipedia.org/wiki/Torcia_(industria)) e [memoria computazionale](ch070-proof-of-memory-fallacy.md) inutilizzati.

Dato un nuovo [mercato](ch101-glossary.md#mercato) del sottoprodotto in questione, non avvantaggiarsi del suo ipotetico prezzo più basso rappresenta un [costo opportunità](https://it.wikipedia.org/wiki/Costo_opportunit%C3%A0) per ciascun [miner](ch101-glossary.md#miner). La competizione per il sottoprodotto di scarto incrementa il suo prezzo, potenzialmente ad un livello tale per cui il costo opportunità viene eliminato. Temporaneamente questo rappresenta un'[opportunità di profitto](https://bitcoinist.com/bitcoin-mining-waste-oil-industry) nel mining.

Il ridotto costo del mining deve portare necessariamente ad un incremento dell'attività di mining così da portare il suo costo al livello originale. [Paradossalmente](ch094-efficiency-paradox.md) ogni riduzione di costo porta ad un consumo _maggiore_. In caso contrario, tuttavia, il sottoprodotto è altrimenti "consumato" come uno scarto. Così il suo consumo nel mining, anche in una misura maggiore, non rappresenta un aumento del suo consumo complessivo.

Quando il mining si sposta dall'utilizzare il prodotto primario ad utilizzare il sottoprodotto di scarto viene incrementata o l'offerta a mercato (e.g. l'energia) o l'utilità (e.g. la memoria computazionale) del prodotto primario. Assumendo che la domanda rimanente resti invariata, questi cambiamenti rispettivamente di offerta o di domanda portano ad un abbassamento del prezzo del prodotto primario.

Bitcoin richiede il consumo di risorse impiegate in maniera diffusa come caratteristica della sua [sicurezza](ch028-censorship-resistance-property.md). Ad esempio, l'energia è un fattore di ogni produzione, assieme al tempo e al lavoro. La domanda per queste risorse tende ad aumentare a fronte di una riduzione del loro prezzo. Inoltre, poiché l'energia è un fattore di ogni produzione, il costo di altri prodotti (e.g. la memoria computazionale) si riduce ad energia, tempo e lavoro - con il lavoro che a sua volta rappresenta un costo energetico (e.g. la produzione di cibo).

Così, data la riduzione di prezzo, la produzione tende ad espandersi di conseguenza (facendo accrescere il capitale e rendendo quindi le [persone](ch101-glossary.md#persona) complessivamente più ricche). La [stabilità di prezzo](ch030-stability-property.md) è una caratteristica generale di tutte le _commodity_. **Per quando qui presentato, non è possibile assumere una riduzione nel consumo complessivo di energia derivante dall'utilizzo di un sottoprodotto nel il mining**, invalidando di conseguenza la teoria.

---------
Titolo originale: [Byproduct Mining Fallacy](https://github.com/libbitcoin/libbitcoin-system/wiki/Byproduct-Mining-Fallacy)

[Indice](/README.md)

