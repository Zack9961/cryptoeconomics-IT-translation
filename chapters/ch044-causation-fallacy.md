# Fallacia della Causazione



Vi è una teoria secondo la quale il [mining]() "segua" il prezzo, o più specificamente il [valore]() della [ricompensa](). L'implicazione naturale è che il mining sia schiavo del prezzo, [mancando qualsiasi fattore di dipendenza [nell'utilità]() della [moneta]()].

Si consideri il [miner]() che risponde solamente al [valore]() della [ricompensa]() su base storica. Questa [persona]() non può essere il primo miner, perché la ricompensa non ha valori storici. Nessun prezzo può essere stabilito in quanto non è avvenuto alcuno [scambio](). Il miner potrebbe aver ricevuto la notizia che un certo numero di [unità]() [non confermate]() abbia acquistato una pizza, ma magari le stesse unità hanno subito una [doppia spesa](). Egli deve anticipare un certo livello di ritorno netto sul capitale nel futuro che non è conosciuto finché esso si materializza o non si materializza. Questa è la natura del rischio imprenditoriale. Il rischio deve essere preso prima che il prodotto possa esistere. Si può credere che il rischio possa essere spostato sul consumatore, attraverso una ordinazione [del prodotto] fatta in anticipo. Ma a quel punto il consumatore è diventato l'imprenditore, fornendo il capitale, e assumendosi il rischio, della produzione.

E' certamente possibile per un miner rispondere solamente ai valori di ricompensa storici una volta che la storia è stata stabilita da qualcun altro che si sia assunto tale rischio. Ma qual è la finestra temporale ed il metodo di applicazione della media che predice i futuri valori di ricompensa? L'abilità unica nel suo genere di predire i prezzi di scambio fornirebbe al miner ricchezze illimitate. Se ciò potesse essere fatto in maniera generalizzata, il prezzo non cambierebbe mai, in quanto tutti i cambiamenti potenziali sarebbero già scontati alla prima emissione. In questo modo, o il prezzo cambia imprevedibilmente, o non cambia affatto. In altre parole, ogni miner affronta la stessa situazione del primo. Non esistono prezzi storici che possano predire prezzi futuri.

Assumendo un ritorno medio a [mercato]() sul capitale investito in mining a livello generale, sia la sovrastima che la sottostima del valore della ricompensa implica una perdita in relazione al costo del capitale. Data la natura della competizione, i profitti e le perdite (rispettivamente al di sopra o al di sotto del ritorno a mercato sul capitale) incontrano una costante pressione negativa di tipo esistenziale. In altre parole, il mercato prova ad eliminare questi errori. Ma data la natura imprevedibile del prezzo, in realtà questo compito non può mai essere portato a termine. La produzione non ricerca mai [il soddisfacimento della] la domanda esistente, che è di tipo storico per natura, ma va alla ricerca della domanda che essa stessa anticipa. **La produzione prova ad indovinare continuamente il consumo futuro e facendo ciò crea l'opportunità per il consumo stesso** (o non crea assolutamente).

E' possibile affermare che i miner convergano ad un ritorno sul capitale a mercato anticipando i più alti valori di [_fee_](). Ma i commercianti, in maniera simile, convergono ad un ritorno sul capitale a mercato dei miner ricercando il più basso valore di _fee_. Tuttavia, i miner devono anticipare i commercianti e rischiare nell'attività del mining prima che venga creata alcuna utilità. Così nella misura in cui vi è una asimmetria, il mining precede l'attività di [effettuare transazioni](), così come ogni produzione deve precedere il consumo. Fare assunzioni differenti implica che viene confusa la direzione che il mercato prende con [la maniera in cui viene compiuto questo processo].

