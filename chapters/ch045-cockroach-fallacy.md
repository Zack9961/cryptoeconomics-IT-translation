# Fallacia dello Scarafaggio



Vi è una teoria secondo la quale [l'aggregazione]() non riduce materialmente la sicurezza offerta dalla [condivisione del rischio]() in quanto i [miner]() e [l'economia]() si disperderanno quando necessario, in maniera simile allo sparpagliamento degli scarafaggi quando vengono disturbati da una luce. **La teoria implica, irrazionalmente, che la sicurezza _effettivamente_ esista perché _può_ esistere [essere implementata]**. Si tratta essenzialmente di un rifiuto nell'accettare il [Paradosso del Livello di Minaccia], il quale suggerisce che la sicurezza, sottoposta ad una minaccia persistente, evolva nel tempo.

La teoria in questione poggia sul cambiamento di fedeltà operato dalle [persone operanti i dispositivi di mining]() rispetto al loro miner aggregatore. Questo a sua volta è basato sulla [Fallacia del Bilanciamento del Potere](), che assume, in maniera scorretta, che i miner siano la minaccia. Un cambiamento di [_hash power_]() da una [mining pool]() ad un'altra non riduce il [_pooling_]() ed il [rischio ad esso associato](). Il rischio sta nel fatto che lo [stato]() [coopti]() grandi quantità di _hash power_, sostanzialmente riducendo il costo [dell'attacco](). E' un errore assumere che gli stati non [collaborino]() in difesa del [signoraggio]().

> Il Fondo Monetario Internazionale è una organizzazione formata da 189 paesi che lavora per favorire la cooperazione monetaria globale...

Come tale non è possibile assumere che tutte le grosse _mining pool_ possano esistere al di fuori del [controllo]() dello stato. Una riduzione del _pooling_ richiede un aumento del numero di miner, specificamente quelli che sono disponibili ed hanno le capacità di [operare sotto copertura](). Questo richiede che le persone che operano i dispositivi di mining soffrano l'incremento di costo associato alla ridotta aggregazione (pooling). Tuttavia non ci si può aspettare che le [persone]() lavorino contro i propri stessi interessi finanziari. Affinché la condivisione del rischio aumenti la pressione finanziaria contro di essa deve invertirsi. Assumere il contrario è irrazionale dal punto di vista economico.

La teoria inoltre ignora la [centralizzazione]()  e la [delega]() economica. E' un errore assumere che l'economia possa decentralizzarsi rapidamente; inoltre annullare i rapporti di delega in essere sarebbe molto probabilmente infattibile nel caso di un attacco da parte dello stato in quanto, solitamente, il [controllo dei cambi]() limita i [trasferimenti]().

