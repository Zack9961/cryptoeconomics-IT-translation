# Fallacia dello spreco di energia



Esiste una teoria secondo la quale la [_proof-of-work_](ch101-glossary.md#prova) (PoW) rappresenti uno spreco di energia. Questo implica che il livello di sicurezza fornito è maggiore del necessario o che lo stesso livello di sicurezza possa essere fornito da un altro tipo di prova esternalizzata ad un minore costo energetico. Una prova di tipo internalizzato, specificamente la [_proof-of-stake_](https://en.wikipedia.org/wiki/Proof-of-stake) (PoS), rappresenta un altro modello di sicurezza che non viene preso qui ulteriormente in considerazione.

L'[_hash power_](ch101-glossary.md#hash-power) totale è una funzione della ricompensa, che è funzione delle [_fee_](ch101-glossary.md#commissione-di-transazione-fee), che a loro volta sono determinate dal [mercato](ch101-glossary.md#mercato) delle [conferme](ch101-glossary.md#conferma). Se una persona considera il corrente _hash power_ insufficiente a proteggere un [scambio](ch101-glossary.md#scambio) di un certo [valore](ch101-glossary.md#valore) contro la doppia spesa allora il requisito di [profondità](ch101-glossary.md#profondità-depth) richiesto aumenta. Inoltre, come mostrato ne la [Proprietà della Soglia di Utilità](ch031-utility-threshold-property.md), le [transazioni](ch101-glossary.md#transazione) con un insufficiente valore per avere anche una sola conferma hanno un  [prezzo](ch101-glossary.md#prezzo) che non le fa includere nella [catena](ch101-glossary.md#catena).

Questi limiti di sicurezza, rispettivamente superiore ed inferiore, dipendono dal costo di conferma e sono quindi indipendenti dalla tecnica impiegata dalla prova. **Non vi è alcun livello di sicurezza _necessario_ ma solo una profondità di conferma soggettiva ed una utilità minima**.  

La sicurezza nella conferma aumenta all'aumentare del costo per generare ciascun [blocco](ch101-glossary.md#blocco). La doppia spesa di una transazione richiede che il suo [ramo](ch101-glossary.md#ramo-branch) sia sostituito da un altro avente un maggior costo probabilistico. Così, il solo modo in cui può essere ridotto il costo energetico è quello di spendere lo stesso costo medio per blocco con una minore componente di energia.

La PoW è costituita da differenti forme di costo che includono lavoro, hardware, servizi, terreno, etc. Qualsiasi altra prova di tipo esternalizzato consuma le stesse risorse, sebbene potenzialmente in diverse proporzioni. La questione della riduzione del costo energetico si riduce allo stabilire se una componente energetica del costo della prova può essere sostituita da un altra risorsa componente allo stesso costo. Tuttavia il costo della risorsa sostitutiva include tutti i suoi costi di produzione che devono necessariamente ricondursi all'energia. La teoria è quindi invalida.

Inoltre, garantire la sicurezza di una [moneta](ch101-glossary.md#moneta) rappresenta un costo per i [commercianti](ch101-glossary.md#commerciante). Per questa ragione, il fatto che essa venga usata implica che essa sia preferita rispetto alle alternative. Questo implica che le alternative sono essenzialmente più costose. Poiché tutti i costi si riducono fondamentalmente al consumo di energia, segue che la moneta in uso è quella maggiormente efficiente dal punto di vista energetico. 

---------
Titolo originale: [Energy Waste Fallacy](https://github.com/libbitcoin/libbitcoin-system/wiki/Energy-Waste-Fallacy)

[Indice](/README.md)

