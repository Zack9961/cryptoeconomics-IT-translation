# Fallacia del recupero della _fee_



Esiste una teoria secondo la quale i [miner]() ricavino un vantaggio finanziario su altri miner quando [minano]() le loro stesse transazioni e "recuperando" quindi le loro stesse [_fee_]().

La teoria ignora il [costo opportunità]() di occupare lo spazio del [blocco]() senza incassare un pagamento. Il pagamento di una _fee_ verso sé stessi è un non-evento finanziario. Non incassare un a _fee_ rappresenta un costo reale sull'importo a cui si è rinunciato, in quanto il costo del mining per quella porzione del blocco non viene compensato. **Come risultato si ottiene un più basso ritorno sul capitale rispetto ai miner che vendono effettivamente il loro spazio del blocco**. Data la natura [a somma zero]() del mining questa disparità consente ai miner più razionali di aumentare il loro [_hash power_]() reinvestendo il loro più alto ritorno del capitale.

Un volume più alto di transazione che competono per avere [conferme]() implica un incremento del livello medio delle _fee_. Questo fatto influenza tutti i miner allo stesso modo, tuttavia un incremento del livello delle _fee_ dà luogo a maggiore competizione, non ad un incremento del tasso di ritorno sul capitale. Al contrario, tutti i miner risentono di una [ridotta utilità]() causata dall'aumento di domanda e di conseguenza dal livello delle _fee_ (che è stato finanziato completamente dai miner che non sono stati compensati). In altre parole la conseguenza è l'opposto di quella proposta, e ciò rende la teoria invalida.

Vi è una teoria correlata secondo la quale gli strumenti di stima delle _fee_ possano essere ingannati nel raccomandare delle _fee_ più alte di quanto sia effettivamente necessario. Come mostrato nella [Fallacia delle _Fee_ Parallele]() questo implica una relazione tra il valore storico e il valore futuro dei valori delle _fee_, relazione che non esiste, e che tutte _fee_ siano visibili _on-[chain]()_, circostanza altrettanto non verificabile.  