# Fallacia della Riserva Intera



Esiste una teoria secondo la quale il sistema bancario a [riserva frazionaria]() sia una frode, che permette alle banche di creare [moneta]() "dal nulla". La teoria suggerisce che l'attività bancaria debba essere a [riserva intera]().

Questa teoria ha come suo cardine la definizione della parola "banca". [Rothbard]() sviluppa questo argomento in "[Man, Economy and State]()", ma limita esplicitamente la sua [definizione di banca]() a quella  di "deposito" di moneta.

> Quando una persona deposita dei beni in un deposito, gli viene data una ricevuta ed egli paga il proprietario del deposito una certa somma per il servizio di custodia. Il proprietario conserva sempre la proprietà del bene depositato; il proprietario del deposito la sta semplicemente custodendo per conto suo. Quando la ricevuta del deposito viene presentata, il proprietario è obbligato a restituire il bene depositato. Un deposito specializzato nel custodire moneta è noto come "banca".

Le banche offrono un servizio di deposito, sotto il nome di [cassetta di sicurezza](). Ma le banche non sono definite in maniera così letterale. Esse offrono generalmente conti con interesse come [conti di risparmio]() e [depositi a termine](). Rothbard impiega l'aspettativa di interesse per distinguere  tra l'immagazzinamento di moneta in un deposito e l'attività di [dare in prestito]():

> La proprietà di qualcun altro è prelevata dal deposito ed usata per i propri scopi finanziari. Non è presa a prestito poiché non viene pagato alcun interesse per l'utilizzo di quella moneta.

In altre parole, il suo appello per la riserva intera non si applica ai conti con interesse. Tuttavia egli tralascia di far notare che l'interesse guadagnato sulla moneta rappresentata dai depositi può legittimamente compensare le commissioni di tenuta del conto altrimenti necessarie. Le banche spesso offrono dei conti di [deposito a vista]() (e.g. conto corrente) senza interesse. Il fatto che esista un rendimento positivo sul conto non rappresenta un fattore distintivo tra immagazzinamento ed investimento, anche a partire dalla sua stessa definizione. Laddove un conto bancario renda il 5% e il livello delle commissioni sia del 6%, non vi è distinzione tra quest'ultimo e un rendimento del dello 0% accompagnato da un tasso di commissioni dell'1%. La distinzione è contenuta nell'accordo contrattuale tra il depositante e la banca. 

> Poiché è conveniente scambiare dei titoli di carta al posto di trasportare oro, i depositi di moneta (o banche) che si costruiscono una reputazione pubblica scopriranno che poche persone riscatteranno i loro certificati.

I certificati di moneta che rappresentano moneta depositata sono [moneta rappresentativa](), una forma di [sostituto monetario](). Negli Stati Uniti, le [banche di stato]() e di altro tipo emettevano già questi certificati. Alla fine queste ultimi vennero rimpiazzati dai [certificati di deposito d'oro]() e [d'argento]() emessi dalla [banca centrale]().

> Le banche saranno particolarmente soggette alla tentazione di commettere una frode ed emettere pseudo-certificati di moneta che andranno in circolazione a fianco dei certificati di moneta genuini come sostituti monetari accettabili. Il fatto che la moneta sia un bene omogeneo significa che alle persone non importa se la moneta che essi riscattano è la moneta originale che hanno depositato. Questo rende le frodi bancarie più facili da compiere.

Nella misura in cui i certificati della banca centrale abbiano mai rappresentato tutta la moneta depositata (e.g. i rispettivi quantitativi di oro e di argento), essi, alla fine, seguirono il percorso descritto da Rothbard. Poiché la quantità di tutti i certificati divenne troppo grande per supportare rimborso, essi vennero abrogati e le [persone]() vennero obbligate a convertirli in valuta fiat. Queste frodi di larga scala avvennero durante la vita sia di Rothbard che del suo precursore [von Mises](), e vennero perpetrate dallo stato e dalle banche centrali sotto la protezione della legge (i.e. dello stato).

**La teoria proposta [da Rothbard] non si limita a condannare la frode nell'attività bancaria di deposito (la cassetta di sicurezza), essa si estende all'onesta attività di prestito dei depositi delle banche in generale, includendo i depositi a vista, i depositi di risparmio e spesso anche i depositi a termine**. Per come presentata la teoria è invalida. Inoltre, essa implica una condanna all'attività di prestito e di investimento in generale. E, come [fa notare]() lo stesso Rothbard, l'attività di prestito non è distinta da quella di investimento:

>Che il capitale risparmiato sia investito attraverso azioni o prestiti, ciò non ha importanza. La sola differenza sta nei tecnicismi di tipo legale. Infatti, anche la differenza legale tra creditore e proprietario [n.d.t. ovvero tra chi impresta capitale ad una società o chi ne detiene delle quote] è trascurabile .

Tutte le forme di prestito hanno origine dal capitale accumulato da una persona, che esso sia depositato in banca o sotto altra forma. Non vi è altra forma nell'attività del prestito al di fuori dei risparmi depositati. Vi è una [teoria collegata]() secondo la quale le persone sono troppo stupide per comprendere i termini contrattuali del deposito.

> Huerta de Soto considera la possibilità che un certo gruppo di clienti bancari (o, ipoteticamente tutti quanti essi) sottoscrivano un contratto di deposito consapevoli e accettando completamente il fatto che le banche investiranno (o daranno in prestito, etc.) una grande porzione del denaro che essi depositano. In questo caso, obietta Huerta de Soto, "l'ipotetica autorizzazione dal depositante manca di validità legale" in quanto pochi inesperti comprendono l'instabilità intrinseca dell'attività bancaria a riserva frazionaria: essi credono che il deposito sia garantito, cosa che Huerta de Soto considera un (quasi universale) fraintendimento.

Tuttavia coloro che supportano questo argomento si reputano capaci di comprenderlo. Per questo la teoria è invalida. Riconoscendo il principio morale della [non aggressione](), è diritto di ogni individuo  contrattare con un altro volontariamente. impedire l'esercizio di questo diritto costituirebbe un crimine. I riferimenti agli "_unbanked_" suppongono generalmente che un consistente numero di persone non abbia "accesso" ai servizi bancari. Questo non accade in generale, poiché l'accesso all'attività bancaria è ampiamente disponibile in tutto il mondo. [Al contrario] vi sono delle persone che [comprendono i rischi]() e decidono di non correrli.

Una teoria collegata è quella secondo la quale i sostituti monetari vengono scambiati allo stesso valore della moneta sottostante, dando luogo ad una frode. Nella misura in cui i sostituti monetari (e.g. i conti di deposito) vengono [assicurati dai contribuenti](), lo sconto applicato alla moneta che essi sostituiscono è più basso. Tuttavia, anche con una assicurazione totale sul loro valore, è un errore assumere che essi vengano scambiati alla pari contro moneta. I sostituti monetari si presentano sotto forma di conti di deposito e vengono transati elettronicamente. Il [_settlement_]() dei conti monetari richiede tempo, denaro e costi dovuti al rischio. Le frodi delle carte di credito e degli assegni sono un fenomeno [dilagante](), e questo costo viene reso visibile nelle commissioni applicate alle transazioni ed ai conti. Il _settlement_ può richiedere [giorni]() se non [mesi](). I commercianti sono necessariamente [portati a scontare i sostituti monetari]() rispetto alla moneta. Anche il trasferimento elettronico diretto tra banche richiede dei [concreti costi di _settlement_]():

> Alle banche viene addebitata una commissione lorda di 0.82$ per ogni transazione, tuttavia esiste un sistema a tre livelli di sconto, che porta le commissioni reali a costare tra 0.034$ e 0.82$ per transazione in funzione del volume delle stesse.

Questo è il motivo per cui molte attività commerciali accettano "solo contanti", altre non accettano assegni, altre ancora applicano un premio per compensare lo sconto, ed è anche il motivo per cui ci sono le [commissioni agli ATM](), etc. Per questa ragione, l'osservazione che i sostituti monetari non siano scontati è confutata da un sacco di esempi che provano il contrario. In maniera ancora più significativa, è comprovato che questo sconto sia necessario, invalidando quindi la teoria.

Una teoria collegata afferma che le banche possano legittimamente imprestare solamente il denaro "di loro proprietà" Tutto il capitale dato in prestito deriva dai risparmi di qualcuno. Se ogni persona può gestire una banca (i.e prendere a prestito i propri risparmi e darli in prestito ad altri) allora questa è una distinzione solo in apparenza. Aggregare i risparmi con quelli di altre persone (e.g. attraverso depositi bancari) non da luogo ad alcuna significativa distinzione. Per queste ragioni la teoria è invalida.

Ancora, una teoria collegata afferma che le banche potrebbero legittimamente imprestare solamente attraverso depositi a tempo. Non vi è distinzione economica tra depositi a tempo e depositi a vista, in quanto entrambi implicano riserva frazionaria. La natura del deposito, anche quello nelle cassette di sicurezza, implica che il tempo e altri tipi di vincolo (e.g. l'identificazione) sono richiesti per il ritiro del deposito stesso. 

> Per tutti i conti di risparmio e tutti i conti correnti personali con interesse, ci riserviamo il diritto di richiedere una richiesta scritta con un anticipo di sette giorni sulla data del ritiro.
>
> Chase Bank: [Accordo di Deposito]()

Il rischio di fallimento e l'espansione del credito rimangono presenti nonostante la scadenza del deposito. Per questo la teoria è invalida. L'unico vero deposito a vista è quello del non depositare (danaro), e naturalmente le persone hanno a disposizione quest'ultimo ed il deposito a tempo nella misura in cui esse preferiscono.

Ulteriormente, una teoria collegata afferma che le banche possano legittimamente imprestare solamente i depositi completamente assicurati. Tuttavia l'unico vero [rendimento _risk free_]() è quello di non avere alcun rendimento. Questo è il motivo per cui solo i contribuenti possono assicurare i prestiti (i.e. perché vengono obbligati). L'assicurazione completa è equivalente, in termini economici, a nessun prestito in assoluto, rendendo la teoria contraddittoria e quindi invalida.

Ancora, una teoria collegata afferma che il [_free banking_]() ha intrinsecamente l'abilità di creare denaro [dal nulla](). Tuttavia se ciò fosse vero allora ognuno potrebbe farlo, poiché il _free banking_ non conferisce poteri speciali alle persone che definiscono sé stessi come un'entità bancaria. Se la moneta potesse essere creata senza costi non rappresenterebbe una proprietà. Per questa ragione la teoria è invalida. Anche la moneta fiat di stato è soggetta ad un [costo di produzione](), un costo atto a mantenere il suo [monopolio sulla produzione](), e un [costo politico]() dovuto all'[inflazione monetaria](). Il _free banking_, che si applica all'oro o a Bitcoin, beneficia di alcun privilegio di [signoraggio](), dovuto alla natura della competizione.

Infine, si manifesta spesso il caso che le persone che sostengono l'imprestare denaro a riserva intera sono le stesse persone che sostengono una più bassa preferenza temporale. Questa è una contraddizione diretta, in quanto il primo punto da essi sostengono [la riserva intera] implica una preferenza temporale infinita.











