# Fallacia dell'_Halving_



Le [regole di consenso](ch101-glossary.md#regole-di-consenso) in Bitcoin danno luogo ad un tasso prevedibile di [inflazione monetaria](ch101-glossary.md#inflazione). Questo tasso viene ridotto periodicamente in un punto del tempo chiamato [_halving_](ch101-glossary.md#dimezzamento-halving). Ci sono differenti [funzioni a gradino](https://it.wikipedia.org/wiki/Funzione_gradino) in Bitcoin. L'_halving_ avviene ogni 210'000 blocchi del [ramo forte](ch101-glossary.md#ramo-forte-strong-branch), [l'aggiustamento](ch101-glossary.md#aggiustamento) della [difficoltà](ch101-glossary.md#difficoltà) ogni 2016 blocchi del ramo forte e le [organizzazioni](ch101-glossary.md#organizzazione) della [catena](ch101-glossary.md#catena) approssimativamente ogni 10 minuti. I valori numerici che controllano questi intervalli sono arbitrari ma la discontinuità risulta necessaria in quanto essa è dovuta alla natura discreta degli intervalli richiesti dalla [_proof-of-work_](ch101-glossary.md#prova). Esiste una teoria secondo la quale l'_halving_ crei una barriera finanziaria per i [miner](ch101-glossary.md#miner) che potrebbe portare ad uno [stallo](ch101-glossary.md#stallo) perpetuo. La teoria è basata sull'azione contemporanea di due funzioni a gradino (quella dell'_halving_ e quella della difficoltà) che porterebbero il tempo di una successiva organizzazione ad aumentare sensibilmente a causa della simultanea riduzione dei profitti dei miner.

La teoria presuppone che l'aggiustamento della difficoltà porti a zero il [profitto economico](https://www.investopedia.com/terms/e/economicprofit.asp) medio dei miner, permettendo solamente alla prima metà dei miner (in ordine di profittabilità) di sopravvivere, riducendo quindi l'attività di [mining](ch101-glossary.md#centro-di-mining-mine) a pochi miner. In altre parole, l'aggiustamento della difficoltà viene considerato una [pressione positiva al raggruppamento](ch039-pooling-pressure-risk.md). Tuttavia, non vi è ragione di credere che l'aggiustamento riduca il profitto di _ogni_ miner a zero. Le conseguenza dell'assunzione precedente provocata dal solo aggiustamento della difficoltà, non sarebbe quella di avere _pochi_ miner, ma di non averne _nessuno_. In realtà il fenomeno dell'aggiustamento non ha alcuna influenza sulla regolazione del profitto dei miner,  esso controlla solamente il periodo di organizzazione. Senza aggiustamento, il profitto rimarrebbe inalterato mentre il periodo di organizzazione e quindi la [varianza](ch101-glossary.md#varianza) risponderebbero all'[_hash  rate_](ch101-glossary.md#hash-rate) totale. E' la [preferenza temporale](https://en.wikipedia.org/wiki/Time_preference), che determina il [ritorno sul capitale](ch101-glossary.md#interesse) a [mercato](ch101-glossary.md#mercato), a regolare i profitti dei miner come in qualsiasi altro mercato.

Si consideri il caso in cui non vi sia cambiamento di [prezzo](ch101-glossary.md#prezzo). In questo caso non vi è ragione di attendersi un cambiamento nell'_hash rate_ totale, né di aggiustamenti della difficoltà, e si può concludere che il miner medio generi un ritorno sul capitale a mercato. In altre parole qualsiasi numero di miner indipendenti _può_ competere indefinitamente (ipotizzando l'assenza _effettiva_ di pressioni al raggruppamento).

Si consideri anche il caso di cambiamenti di prezzo, sia gli aggiustamenti nella difficoltà che le fluttuazioni nella [ricompensa](ch101-glossary.md#ricompensa-reward) influenzano la profittabilità del miner alla stessa maniera. Un aggiustamento della difficoltà e/o un _halving_ non sono quindi più importanti per un miner rispetto ad una equivalente fluttuazione di prezzo, e inoltre esibiscono una maggiore prevedibilità. **Ci si attende che i ritorni dei miner eguaglino sempre, in media, i tassi di ritorno sul capitale a mercato**. Di conseguenza la teoria è costruita su una assunzione invalida.

La teoria prende inoltre in considerazione l'eventualità che la ricompensa possa essere insufficiente per remunerare i miner per il livello di difficoltà subito dopo un _halving_. Per questo motivo essi potrebbero optare per ridurre l'_hash rate_, quindi estendendo il tempo delle [conferme](ch101-glossary.md#conferma) finché, le _fee_ non siano cresciute,  il prezzo aumenti e/o la difficoltà si aggiusti verso il basso. Tuttavia le _fee_ ed il prezzo sono determinate su un mercato e possono certamente crescere a qualsiasi livello le [persone](ch101-glossary.md#persona) siano disposte a spendere. Non vi è modo di sapere quale livelli il mercato sosterrà. Tuttavia i primi due più importanti eventi di _halving_ sono passati senza interruzioni (n.t.d. così come il terzo halving). Le _fee_ ed il prezzo sono saliti entrambi, spingendo un significativo incremento dell'_hash rate_ totale. Poiché i prossimi _halving_ daranno luogo all'equivalente di un riduzione esponenzialmente _più piccola_ della ricompensa, non vi è ragione di credere che gli eventi futuri saranno più interessanti di quelli passati.

---

Titolo originale: [Halving Fallacy](https://github.com/libbitcoin/libbitcoin-system/wiki/Halving-Fallacy)

[Indice](/README.md)

