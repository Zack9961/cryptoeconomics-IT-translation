# Fallacia del Mining Ibrido



Esiste una teoria secondo la quale la combinazione di [_proof-of-work_](ch101-glossary.md#prova) (PoW) e di _proof-of-stake_ (PoS) nel [mining](ch101-glossary.md#centro-di-mining-mine) offra un maggiore livello di sicurezza rispetto alla sola PoW. La teoria implica che una maggioranza di [possessori](ch101-glossary.md#proprietario) di [moneta](ch101-glossary.md#moneta) possa mitigare "i cattivi comportamenti" dei miner PoW.

In mancanza di un [miner](ch101-glossary.md#miner) che detenga la [maggioranza dell'_hash power_](ch101-glossary.md#maggioranza-dellhash-power), non vi è nulla da mitigare. Quindi la teoria si fonda sull'aumentare il costo per contenere un regime di [censura](ch101-glossary.md#censura). Questa considerazione si basa sull'assunzione, di per sé insostenibile, che i miner PoW non siano anche miner PoS.  

Il costo del mining ibrido è il costo combinato del [lavoro](ch101-glossary.md#lavoro) e dello _staking_, inclusivi del costo del capitale. Il [ritorno](ch101-glossary.md#interesse) sull'[investimento](ch101-glossary.md#dare-in-prestito---investire) nel mining eguaglia necessariamente il costo del capitale, come conseguenza della competizione. Quando il mining è profittevole, il costo del capitale non contribuisce alla sicurezza. **Realizzare uno _stake_ maggioritario non è più costoso di ottenere una maggioranza dell'_hash power_**. La teoria è quindi invalida.

In un modello nel quale un detentore di una quota maggioritaria di _stake_ può impedire la conferma di blocchi costruiti con PoW altrimenti [validi](ch101-glossary.md#validità), il censore, una volta che tale maggioranza è raggiunta, [non può essere destituito](ch072-proof-of-stake-fallacy.md). Questo sistema è fondamentalmente una moneta basata su PoS che manca di [resistenza alla censura](ch028-censorship-resistance-property.md) e dove la parte di PoW non fornisce alcuna sicurezza addizionale.

---------
Titolo originale: [Hybrid Mining Fallacy](https://github.com/libbitcoin/libbitcoin-system/wiki/Hybrid-Mining-Fallacy)

[Indice](/README.md)

