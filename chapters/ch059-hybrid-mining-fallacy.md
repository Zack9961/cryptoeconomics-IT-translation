# Fallacia del Mining Ibrido



Esiste una teoria secondo la quale la combinazione di [proof-of-work]() (PoW) e di proof-of-stake (PoS) nel [mining]() offra un maggiore livello di sicurezza rispetto alla sola PoW. La teoria implica che una maggioranza di [possessori]() di [moneta]() possa mitigare "i cattivi comportamenti" dei miner di tipo PoW.

In assenza di un [miner]() che detenga la [maggioranza dell'_hash power_](), non vi è nulla da mitigare. Quindi la teoria si fonda sull'aumentare il costo per un regime di [censura](). Questa considerazione si basa sull'assunzione, di per sé insostenibile, che i miner PoW non siano anche miner PoS.  

Il costo del mining ibrido è il costo combinato del [lavoro]() e dello _staking_, inclusivo del costo del capitale. Il [ritorno]() [sull'investimento]() nel mining eguaglia necessariamente il costo del capitale, come conseguenza della competizione. Quando il mining è profittevole, il costo del capitale non contribuisce alla sicurezza. **Realizzare uno _stake_ maggioritario non è più costoso di ottenere una maggioranza dell'_hash power_**. La teoria è quindi non valida.

Dato un modello secondo il quale un detentore di una quota maggioritaria di _stake_ può impedire la conferma di blocchi costruiti con PoW altrimenti [validi](), una volta che tale maggioranza è raggiunta il censore [non può essere destituito](). Questo sistema è fondamentalmente una moneta basata su PoS, che manca di [resistenza alla censura](), e con la parte di PoW che non fornisce alcuna sicurezza addizionale.



