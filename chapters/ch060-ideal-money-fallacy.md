# Fallacia della Moneta Ideale



E' stata avanzata una [proposta]() secondo la quale l'esistenza di un "indice di valore" internazionale e non politico (i.e. obiettivo) porterebbe le [persone]() ad obbligare gli [stati]() ad "agganciare come valore obiettivo" le loro monete all'indice, eliminando quindi l'[inflazione di prezzo](). E' stato anche suggerito che Bitcoin rappresenti questo tipo di indice e che accelererebbe il processo verso questo scenario.

Il tipo di leva immaginata in questo contesto è rappresentato dalla possibilità di abbandonare certe monete di stato in favore di altre. Si creerebbe uno spostamento dalle monete a più elevata a quelle a più bassa inflazione basata sul confronto con l'indice. La conseguenza è che gli stati dovrebbero allineare via via di più i loro tassi di inflazione all'indice. Il risultato è che le monete di stato raggiungono "asintoticamente" le condizione di [Moneta Ideale]() rappresentata dall'indice.

La Moneta Ideale è la moneta di stato avente un tasso di inflazione di prezzo pari a zero:

> ... non esiste un tasso di inflazione ideale che dovrebbe essere selezionato e scelto come obiettivo ma piuttosto il concetto ideale sarebbe quello che contempli necessariamente un tasso nullo di ciò che è chiamato inflazione.

La formulazione della teoria è sia variegata che limitata (la prova è lasciata al lettore). Tuttavia il riassunto riportato sopra contiene tutti gli elementi fondamentali. Data la presenza di limitazioni può essere utile cominciare l'analisi con assunzioni generose. Assumiamo che esista una moneta che possa esprimere un valore oggettivo (si confronti con [la teoria soggettiva del valore]()), che Bitcoin sia tale moneta, e che le persone siano generalmente in grado di confrontare il valore di Bitcoin con quello di altre monete di stato principali. Assumiamo anche che, nonostante l'apparente contraddizione, le persone usino Bitcoin negli [scambi]() (la fonte dell'indice) _e_ contemporaneamente che preferiscano l'uso delle monete di stato (una premessa necessaria).

 Se assumiamo anche che le persone non siano vincolate dalle [leggi sul corso legale](), e che l'uso di monete tra loro in competizione abbia successo nel forzare gli stati a "agganciare il valore obiettivo" di Bitcoin, allora il [signoraggio]() verrebbe eliminato. Tuttavia, come mostrato nella [Proprietà di Stabilità](), lo scopo della moneta di stato (fiat) e quello di raccogliere la rendita di signoraggio, che è una tassa. Dando per valide le assunzioni riportate sopra, la Moneta Ideale rappresenta il superamento della moneta di stato. **La proposta, quindi, non prende in considerazione la ragione per cui la moneta fiat [di stato] esiste in primo luogo**.

Si riconsiderino ora le assunzioni. La moneta fiat necessita l'esistenza delle leggi sul corso legale, e per questo la [Legge di Gresham]() governa sempre questo ambito:

> Questi esempi mostrano che, in assenza di efficaci leggi sul corso legale, la Legge di Gresham funziona al contrario. Se viene data la scelta di quale moneta accettare, le persone transeranno con la moneta che essi ritengono  di maggior valore nel lungo termine. Tuttavia, se non gli viene data questa scelta, e gli viene imposto di accettare tutte le monete, buone o cattive che siano, essi tenderanno a tenere in loro possesso la moneta di maggior valore percepito, e passare la moneta cattiva a qualcun altro. In breve, in assenza di leggi sul corso legale, il venditore non accetterà altro che  moneta di un certo valore (buona moneta), mentre l'esistenza di leggi sul corso legale faranno sì che il compratore offra solo moneta con il più basso valore merce (moneta cattiva)  in quanto il creditore deve accettare questa moneta al valore nominale.

La proposta assume scorrettamente che si applichi la [Legge di Thiers](). Se ciò fosse vero le persone non userebbero la moneta fiat [di stato]. Essa inoltre ignora l'esistenza del [controllo sul cambio in valute estere](), che esiste specificamente per evitare la [fuga di capitali](). Tale controllo si acuisce all'aumentare della fuga di capitali, in modo da preservare il gettito fiscale. Infine, tale controllo limita materialmente il processo di scoperta del prezzo dell'indice stesso, rendendolo meno utile di quanto immaginato nella costruzione della proposta.

La proposta non offre alcuna spiegazione razionale su come le persone saranno in grado di spostarsi tra le monete di stato a fronte di tali controlli. Essa assume inoltre che le persone saranno maggiormente in grado di _riconoscere_ la tassa [del signoraggio], grazie alla presenza dell'indice e della loro abilità di effettuare comparazioni, e che quindi saranno in grado di controllare efficacemente la fame dello stato nei confronti di questa tassa. Dato l'utilizzo universale dell'oro come indice obiettivo confrontabile prima dell'evoluzione su scala globale della moneta fiat, non è chiaro come le valute fiat abbiano potuto prendere piede se assumiamo che le persone possano reagire secondo le modalità descritte.

Esiste un ragionamento secondo il Bitcoin sia un indice obiettivo mentre l'oro non lo sia. Questa considerazione è basata sull'offerta di tipo inflazionario dell'oro al contrario dell'offerta fissa di Bitcoin. Questo fatto, a sua volta, presume che l'inflazione monetaria implichi una moneta instabile mentre una offerta fissa implichi una moneta stabile. Come mostrato nella [Proprietà di Stabilità](), entrambe le monete sono stabili. Il ragionamento non riesce a riconoscere che il valore, per come indicato dall'indice, è influenzato sia dall'offerta che dalla dalla domanda. La domanda di oro è stabilizzata dall'inflazione e la domanda di Bitcoin è stabilizzata dalle _fee_.

Questa teoria è di conseguenza non valida. O le monete fiat cesseranno di esistere o permetteranno sempre la riscossione della tassa [di signoraggio] implicata dalla loro esistenza. Gli stati rinunceranno alla tassa solo sotto estrema pressione e, in tal caso, solo per breve tempo. Al limite, la "moneta ideale" sarà Bitcoin, e non potrà essere scambiata liberamente con le monete di stato (nel caso esse rimanessero in circolazione). 





 



 



