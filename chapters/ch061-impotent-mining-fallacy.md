# Fallacia del Mining Impotente



Esiste una teoria secondo la quale i [miner]() non detengano alcun [potere](). Tale argomentazione è distinta rispetto alla [Fallacia della Proof of Work]() ad essa strettamente collegata. La teoria si appoggia sull'assunzione per la quale i miner sono soggetti a differenti pressioni [economiche]() che impediscono loro di sostenere [attacchi]() efficaci. Questa teoria porta le [persone]() a credere che il mining possa esistere in forma fortemente [aggregata]() fino a quando i [commercianti]() non vengano centralizzati, quando l'economia può quindi controllare il mining, rendendo il sistema sicuro. La conseguenza di questa teoria invalida è la noncuranza riguardo all'insicurezza causata dall'aggregazione.

La teoria ritiene che se la [maggioranza dell'_hash power_]() praticasse una [doppia spesa]() allora necessariamente, i commercianti aumenteranno la [profondità]() di [conferma]() richiesta,  aumentando il costo degli attacchi successivi. Ad un certo punto verrebbe raggiunto un equilibrio secondo il quale una più grande profondità sarebbe sufficiente per effettuare in sicurezza uno [scambio](). Dato il fatto che questo comportamento precluderebbe la doppia spesa in termini complessivi, non ci sarebbe alcun vantaggio a sostenere questo tipo di attacco.  La teoria ammette che tali attacchi possano avvenire, ma non abbastanza frequentemente per ridurre sostanzialmente [l'utilità](). 

La teoria afferma inoltre che un miner non può evitare di selezionare le [transazioni]() con le [_fee_]() più elevate, in quanto ciò ridurrebbe la relativa [ricompensa](), arricchendo gli altri miner. Questo si presume possa portare ad una perdita della maggioranza dell'_hash power_ e quindi all'impossibilità a continuare l'attività di mining. Questo aspetto della teoria implica che i miner non possano effettivamente mettere in atto azioni di [censura]().

La teoria prende in considerazione anche che il [_selfish_]() mining da parte della [maggioranza dell'_hash power_]() sia fattibile, ma che in assenza di doppia spesa e di azioni di censura, non ci siano conseguenze avverse per l'economia. In questo caso tale maggioranza diventa semplicemente il solo ed unico miner in quanto gli altri non sono in grado di ottenere le [ricompense](). Nonostante l'assenza di competizione, l'[hash rate]() ed il livello delle _fee_ è mantenuto dalla sempre incombente _possibilità_ di competizione.

Tuttavia i miner ed i commercianti sono partner commerciali, impegnati volontariamente in una attività mutualmente vantaggiosa. Come esplorato nella [Fallacia del Bilanciamento del Potere]() , nessuno può controllare l'altro e il [prezzo]() rappresenta la risoluzione di tutte le preferenze. Ciò sembrerebbe supportare la teoria, tuttavia la teoria stessa è in realtà un [depistaggio]() in quanto **non affronta in alcun modo la minaccia**. Bitcoin è stato progettato per difendersi da forze _non_ di [mercato](), specificamente lo [stato](). Le forze di mercato non rappresentano mai una minaccia per il mercato stesso.

L'aggregazione di [hash power]() porta a rimuovere la sicurezza, in quanto gli stati possono semplicemente [cooptare]() tale aggregazione. Ma gli stati possono anche costruire le loro [mining farm]() arrivando ad ottenere lo stesso effetto. Bitcoin di conseguenza richiede sia una significativa quantità di hash power _che_ la distribuzione di tale forma di potere tra le persone che sono disponibili e capaci di correre il [rischio di controllo dello stato]().

Lo stato è un attore economicamente razionale. L'[inflazione]() è profittevole per l'autorità emittente della valuta. L'uso diffuso di Bitcoin impedirebbe agli stati di riscuotere [la tassa di inflazione](). Gli attacchi condotti dallo stato sono quindi un fenomeno atteso, e attacchi di tipo analogo sono [ordinari](). E' praticamente inevitabile che lo stato vada a sussidiare questi attacchi, ma anche la sola possibilità di tale circostanza porta ad invalidare la teoria. 

