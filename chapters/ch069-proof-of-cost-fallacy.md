# Fallacia della Prova di Costo



In un [mercato](ch101-glossary.md#mercato) competitivo (libero), il [mining](ch101-glossary.md#centro-di-mining-mine) di Bitcoin consuma sotto forma di costo ciò che viene creato come [valore](ch101-glossary.md#valore) per il miner, sia sotto forma di emissione di nuove [unità](ch101-glossary.md#unità) sia in termini di servizio di [conferma](ch101-glossary.md#conferma). Ciò si verifica sia quando la [ricompensa](ch101-glossary.md#ricompensa-reward) del [blocco](ch101-glossary.md#blocco) minato riflette completamente il ritorno del miner sia nelle altre situazioni.

La quantità di computazioni fornita nell'attività di mining si riflette probabilisticamente nella [difficoltà](ch101-glossary.md#difficoltà) del blocco. Ci si riferisce a questa operazione computazionale con il termine di [lavoro](ch101-glossary.md#lavoro). Una intestazione (_header_) di un blocco [valido](ch101-glossary.md#validità) è una [prova](ch101-glossary.md#prova) probabilistica che tale lavoro sia stato svolto. Ciò è alla base del termine "prova di lavoro" (_proof-of-work_).

La quantità di energia consumata nella produzione di un blocco non è dimostrabile, sia in maniera specifica sia probabilisticamente. L'efficienza energetica dei dispositivi di mining è variabile. L'intestazione di un blocco non riflette la "prova dell'energia consumata". Queste affermazioni rappresentano delle approssimazioni.

Il ritorno economico di un miner sulla produzione di un blocco non è riflesso completamente nel blocco stesso. Minare le proprie [transazioni](ch101-glossary.md#transazione) implica che la totalità delle [_fee_](ch101-glossary.md#commissione-di-transazione-fee) non è necessariamente riflessa nel blocco, come accade per le [_fee_ a parte](ch081-side-fee-fallacy.md) in generale. Un miner può introdurre transazioni aventi _fee_ arbitrariamente alte o basse. La ricompensa del blocco non rappresenta una "prova di ricompensa". Queste affermazioni rappresentano delle assunzioni.

In un mercato libero, il ritorno sul mining è il valore della sua ricompensa - che quest'ultima si rifletta sul blocco o meno - e le _fee_ guadagnate sono determinate dalla domanda di effettuare transazioni. Questa è una conseguenza della competizione. In questo caso è corretto considerare un'intestazione di un blocco come una "prova di costo", tuttavia l'ammontare di tale costo rimane sconosciuto. Tutto ciò che è possibile sapere è che il miner ha guadagnato un tasso di ritorno sul capitale. 

Tuttavia, nel caso del [monopolio](https://mises.org/library/man-economy-and-state-power-and-market/html/pp/1054) di [stato](ch101-glossary.md#stato), il [prezzo](ch101-glossary.md#prezzo) non è controllato dalla competizione. Un monopolio può far pagare qualsiasi prezzo il mercato sia disposto a sopportare. Il costo di applicazione del monopolio viene pagato dal contribuente. Il premio sul prezzo rappresenta un'altra tassa pagata dal consumatore. Il valore di questa tassa si trasferisce al monopolio.

Nel caso di un'azione di [censura](ch101-glossary.md#censura) di Bitcoin sponsorizzata dallo stato, sia il costo di applicazione sia il premio sul prezzo (in termini di _fee_) rappresentano le tasse di uno scenario di monopolio. Il livello delle _fee_ può superare il tasso di mercato e l'applicazione di tale aumento viene sussidiata dalle tasse. Il monopolio sul mining può dar luogo al [signoraggio](https://en.wikipedia.org/wiki/Seigniorage) come avviene in qualsiasi altra moneta di monopolio. L'intestazione del blocco continua a fornire una prova di lavoro ma non più una prova di costo.

Allo stesso modo, l'esistenza di un'unità valida di [moneta di monopolio](ch005-money-taxonomy.md) fornisce una prova sufficiente di un costo reale di produzione, ma non fornisce alcuna prova che l'autorità emittente non abbia incassato un premio di monopolio su questo costo. Esiste a questo proposito una teoria secondo la quale il costo di produzione di Bitcoin "non sia falsificabile", mentre la rendita di signoraggio di una moneta di stato rappresenti un "costo di falsificazione". Come è stato dimostrato, **Bitcoin è soggetto anch'esso al signoraggio** rendendo quindi la teoria invalida.

Tutti i beni hanno costi di produzione reali. Il monopolio esiste per innalzare il prezzo al di sopra del costo. Benché Bitcoin sia [resistente alla censura](ch028-censorship-resistance-property.md), l'efficacia di tale resistenza [non è garantita](ch004-axiom-of-resistance.md).

---

Titolo originale: [Proof of Cost Fallacy](https://github.com/libbitcoin/libbitcoin-system/wiki/Proof-of-Cost-Fallacy)

[Indice](/README.md)

