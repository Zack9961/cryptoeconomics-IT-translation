# Fallacia della Prova di Costo



In un mercato competitivo (libero), il [mining]() di Bitcoin consuma sotto forma di costo ciò che viene creato come valore per il [miner](), sia sotto forma di emissione di nuove unità che in termini di servizio di [conferma](). Questa è la situazione che si verifica sia quando la ricompensa del [blocco]() [minato]() riflette completamente il ritorno del miner o diversamente.

La quantità di computazione fornita nell'attività di mining si riflette probabilisticamente nella [difficoltà]() del blocco. Ci si riferisce a questa operazione computazionale con il termine di [lavoro](). Una intestazione (_header_) di un blocco [valido]() è una [prova]() probabilistica che tale lavoro sia stato compiuto. Ciò è alla base del termine "prova di lavoro" (_proof-of-work_).

La quantità di energia consumata nella produzione di un blocco non è dimostrabile, sia in maniera specifica che probabilisticamente. L'efficienza energetica dei dispositivi di mining è variabile. L'intestazione di un blocco non riflette la "prova dell'energia consumata". Queste pretese rappresentano delle approssimazioni.

Il ritorno economico di un miner sulla produzione di un blocco non è riflesso completamente nel blocco stesso. Minare le proprie [transazioni]() implica che la totalità delle [_fee_]() non è necessariamente riflessa nel blocco, come accade per le [_fee_ parallele]() in generale. Un miner può introdurre transazioni aventi _fee_ arbitrariamente alte o basse. La ricompensa del blocco non rappresenta una "prova di ricompensa". Queste pretese sono delle assunzioni.

In un mercato libero, il ritorno sul mining è il valore della sua ricompensa - che quest'ultimo si rifletta sul blocco o meno - e le _fee_ guadagnate sono determinate dalla domanda di effettuare transazioni. Questa è una conseguenza della competizione. In questo caso è corretto considerare un'intestazione di un blocco una "prova di costo", tuttavia l'ammontare di tale costo rimane sconosciuto. Tutto ciò che è conoscibile è rappresentato dal fatto che il miner ha guadagnato un tasso di ritorno sul capitale. 

Tuttavia, nel caso di [monopolio]() di [stato](), il [prezzo]() non è controllato dalla competizione. Un monopolio può far pagare qualsiasi prezzo il mercato sia disposto a sopportare. Il costo di applicazione del monopolio viene pagato dal contribuente. Il premio sul prezzo rappresenta un'altra tassa pagata dal consumatore. Il valore di questa tassa si trasferisce sul monopolio.

Nel caso di una azione di [censura]() di Bitcoin sponsorizzata dallo stato, sia la sua applicazione che il premio di prezzo (in termini di _fee_) esistono sotto forma di tasse relative ad una situazione di monopolio. Il livello delle _fee_ può superare il tasso di mercato, e la sua applicazione viene sussidiata dalle tasse. Il monopolio sul mining può produrre il [signoraggio]() come in qualsiasi altra moneta di monopolio. L'intestazione del blocco continua a fornire una prova di lavoro ma non più una prova di costo.

Allo stesso modo, l'esistenza di una unità valida di [moneta di monopolio]() fornisce una prova sufficiente di un costo reale di produzione, ma non fornisce alcuna prova che l'autorità emittente non abbia incassato un premio di monopolio su questo costo. Esiste a questo proposito una teoria secondo la quale il costo di produzione di Bitcoin è "non falsificabile", mentre il signoraggio di una moneta di stato rappresenta un "costo di falsificazione". Come è stato dimostrato, **Bitcoin è soggetto al signoraggio** rendendo quindi invalida la teoria.

Tutti i beni hanno costi di produzione reali. Il monopolio esiste per innalzare il prezzo sopra i costi. Benché Bitcoin sia [resistente alla censura](), l'efficacia di tale resistenza [non è garantita]().

