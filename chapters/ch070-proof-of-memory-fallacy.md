# Fallacia della Prova di Memorizzazione



E' stato proposto che una prova di memorizzazione ([_proo-f-of-memory_]() - PoM) possa sostituire una frazione del costo energetico della [_proof-of-work_]() (PoW) con un costo hardware, anche facendo affidamento sui dispositivi di memorizzazione esistente. Come mostrato nella [Fallacia dello Spreco di Energia](), un livello di sicurezza costante richiede una spesa corrente costante. Di conseguenza questo sistema richiederebbe un equivalente livello di consumo di hardware per compensare ciascuna riduzione del costo energetico. **In altre parole il consumo totale di energia non può essere ridotto, può essere solo trasferito alla fabbricazione, attività e smaltimento di hardware**.

Fino a dicembre 2017 il costo energetico attualizzato stimato dell'energia consumata nel Mining Bitcoin è stato di 1,628,000,000$ basato sull'approssimazione di 32.56 TWh consumati ad un costo di 0.005 $/kWh. Contemporaneamente questo livello di costo è uguale al consumo di 32,560,000 terabyte di memoria ad un costo medio di 50$ per dispositivo. L'utilizzo di dispositivi esistenti inutilizzati inutilizzati riduce il costo unitario degli stessi e quindi innalza in rapporto il quantitativo richiesto. 

Vale la pena considerare il comportamento economico di un sistema teorico nel quale la PoM è determinata da un esistente aggregato di dispositivi di memorizzazione (a costo nullo) senza scadenza o costi operativi. Poiché, in questo caso, il costo del mining sarebbe zero, le ricompense si trasferirebbero senza alcuna spesa in proporzione alla memoria posseduta (assumendo nessuna [pressione di aggregazione]()). Il capitale investito è nullo a quindi il [tasso di ritorno]() sarebbe perpetuamente infinito. Nonostante l'ipotesi di incentivo illimitato, l'assunzione di espansione nulla preclude ogni forma di competizione. Ma poiché la prova è esternalizzata, la competizione non può essere ristretta. In un sistema reale la fabbricazione di hardware si espande perpetuamente per un dato livello di [_fee_]() , e questa espansione accelera all'aumentare del livello delle _fee_.

La _proof-of-memory_ è uguale alla _proof-of-work_ in termini del consumo di risorse e non vi è ragione di assumere alcuna riduzione della componente energetica in tale costo. L'hardware si comporta come una prova di immagazzinamento di energia (una batteria) che rappresenta l'energia che è stata spesa in maniera dimostrabile per la sua fabbricazione. Questa è un ragionamento di facciata analogo a quello delle macchine elettriche a batteria "a zero emissioni".



