# Fallacia della _Proof of Stake_



La sicurezza della [conferma]() richiede che una [persona]() abbia l'autorità per ordinare le [transazioni](). Bitcoin assegna periodicamente questa autorità al miner che produce la più grande [prova]() di [lavoro]() (_proof-ofwork_). Tutte le forme di lavoro si [riducono necessariamente]() al [consumo di energia](). E' essenziale che questo tipo di prova sia indipendente dalla storia della [catena](). Possiamo riferirci a quest'ultima come ad una prova "esterna".

L'unica altra fonte di autorità deputata all'ordinamento è di conseguenza dipendente dalla storia della catena, a quest'ultima possiamo riferirci come ad una prova "interna". Esiste una teoria secondo la quale la [_proof-of-stake_]() (PoS) costituisce un'alternativa confrontabile alla [_proof-of-work_]() in termini di sicurezza della conferma. E' vero che sia la PoS che la PoW delegano il controllo dell'ordinamento delle transazioni ad una persona che ha il controllo sul più grande quantitativo di una certa forma di capitale.

La distinzione tra le due è basata su dove il capitale viene impiegato. La PoW esclude il capitale che non può essere convertito in lavoro, mentre la PoS esclude tutto il capitale che non può portare all'acquisizione di [unità]() della moneta. Tale differenza ha una conseguenza essenziale per la sicurezza.

Nel [Principio degli Altri Mezzi]() viene mostrato come la resistenza alla [censura]() dipenda dalle persone che pagano i miner per [sopraffare]() il potere del censore. **Vincere sulla censura non è possibile in un sistema PoS, in quanto il censore ha acquisito una partecipazione (stake) maggioritaria e non può essere scalzato**. Per questa ragione i sistemi PoS non sono resistenti alla censura e la teoria è quindi invalida.

