# Fallacia della _Proof of Work_



I [commercianti]() acquistano servizi di [mining]() che soddisfano le loro [regole]() per una [_fee_]() soddisfacente. Esiste una teoria secondo la quale i servizi di mining sono subordinati in questo [scambio](). Questa subordinazione è talvolta descritta come "asimmetria" o "regola degli utilizzatori". Questa teoria porta le persone a credere che il mining possa essere fortemente [aggregato]() fa condizione che i commercianti non siano [centralizzati](), in quanto [l'economia]() può controllare il comportamento del mining, rendendo il sistema sicuro. La conseguenza di questa teoria invalida è la noncuranza relativa all'insicurezza generata dall'aggregazione.

I [miner]() controllano la selezione delle transazioni, mentre i commercianti controllano la proprietà offerta nello [scambio](). Se una parte dell'economia è insoddisfatta con la selezione operata dai miner, essa può offrire la sua proprietà in vendita con una [moneta]() separata avente diversa [regola]() di [lavoro]() che rende obsoleti tutti i [dispositivi]() di mining. Ciò viene tipicamente descritto come un [_hard fork_]() relativo alla [_proof-of-work_]().

Secondo questa teoria i miner incorrerebbero in una perdita catastrofica dovuta all'impossibilità di recuperare l'investimento di capitale impiegato in hardware altamente specializzato. L'_hard fork_ potrebbe includere un [aggiustamento]() della [difficoltà](), che permetterebbe la prosecuzione dell'attività di conferma nonostante il calo significativo dell' [_hash rate_](). Grazie a questa difficoltà più bassa e alla presunta mancanza di hardware specializzato, un numero maggiore di individui sarebbero in grado di unirsi all'attività di mining. Questo introdurrebbe nuovi miner nel settore e ridurrebbe l'aggregazione.

E' stato detto che l'abilità da parte dell'economia di imporre una perdita di capitale sui partner commerciali sia una asimmetria unica nel suo genere se confrontata con altri [mercati](). Ad esempio, una comunità di acquirenti di mele non può semplicemente "distruggere" i frutteti di tutti i suoi fornitori. La teoria **non riconosce che non vi è alcuna asimmetria in uno scambio commerciale**. Se tutti tutti gli acquirenti di mele decidono di non comprare più mele dai frutteti esistenti significa che essi hanno certamente questo potere. Analogamente i frutteti hanno la possibilità di non vendere. Il [prezzo]() rappresenta la continua risoluzione di questa tensione. Questa è la stessa esatta dinamica che ha luogo in ogni mercato.

La teoria, inoltre, **non riconosce la mancanza di identità**. Essa assume che la perdita di capitale causerà l'uscita dall'attività degli attuali miner "cattivi" e l'entrata di nuovi "buoni" miner. Questa è una assunzione insostenibile. Non vi è alcuna ragione di credere che i miner attuali usciranno dall'attività o che i nuovi miner non prenderanno le stesse decisioni dei precedenti dato che sono impegnati nello stesso tipo di attività, tutto ciò assumendo che sia possibile anche solo dimostrare la differenza tra l'uno e l'altro. Almeno nello scenario della vendita di mele un individuo sa da chi sta comprando le mele e può quindi discriminarlo, ciò non è possibile in Bitcoin.

La teoria, inoltre, **non tiene conto dell'economia del mining**. Vi è infatti un [vantaggio di prossimità]() che permette di ottenere ritorni sul capitale più elevati ai i miner con maggiore [_hash power_](). I miner più grandi sono quindi più profittevoli dei piccoli miner. Quindi i primi saranno maggiormente capitalizzati rispetto ai loro competitori più piccoli. All'avvenuto cambiamento della regola di consenso i miner che rimarranno saranno quelli che potranno permettersi di cambiare i dispositivi, che saranno quelli di maggiore dimensione.

E' irrazionale assumere che tutti i miner cesseranno semplicemente l'attività. Ci aspetteremmo che tutti i coltivatori di mele vengano rimpiazzati da nuovi coltivatori? Nel mining non sono forse l'esperienza, la disponibilità di strutture, i contratti energetici, la disponibilità di [macchinari]() non specializzati i vantaggi più importanti sui nuovi entranti? I miner esistenti hanno un vantaggio intrinseco su coloro che dovrebbero presumibilmente rimpiazzarli. Questo significa che hanno maggiore accesso al capitale. Così non solo i miner più grandi finirebbero per avere meno competizione, ma tutti i miner esistenti che rimangono avrebbero un vantaggio su qualsiasi nuovo miner.

La teoria, inoltre, **non riconosce che i commercianti necessitano del mining**. Il mining non è rimpiazzato attraverso la separazione, ed esso manterrebbe un completo controllo della selezione delle transazioni. Così, ad esempio, i "cattivi" miners fossero gli [stati]() che stanno conducendo un [attacco]() contro la moneta, sia lo stesso stato che i miner [cooptati]() continuerebbero la loro azione distruttiva ad un costo energetico più basso. Poiché gli altri miner fallirebbero a causa di quella che è a tutti gli effetti una tassa del 100%, il costo energetico dell'attaccante continuerebbe a scendere. I servizi di mining che sono "buoni" per i commercianti non possono essere prodotti per mezzo di una separazione.

Infine, la teoria **non sa riconoscere le conseguenze complessive**. Sulla base della precedente perdita di capitale sperimentata da tutti i miner di una data moneta, tutti i miner della moneta sostituita si assicurerebbero contro la possibilità di un simile evento in futuro. Si potrebbero assicurare in autonomia, ma l'incremento di costo sarebbe inevitabile. Questo ridurrebbe _l'hash rate_ a parità di _fee_ finché la possibilità di un tale evento non venisse ritenuta trascurabile. Così l'economia innalzerebbe le sue stesse _fee_ e finirebbe con gli stessi miner e maggiore aggregazione. Questo rappresenta una riduzione della sicurezza su due piani, senza alcun beneficio.

 

 



