# Fallacia della _Replay Protection_



Esiste una teoria secondo la quale la _replay protection_ applicata ad una separazione di una [catena]() aumenti [l'utilità]() relativa della catena originale. La _replay protection_ è una [regola]() progettata in relazione ad un'altra catena e avente un comportamento direzionale. La protezione rende le [transazioni]() della catena protetta [invalide]() sull'altra catena.

Anche senza protezione risulta possibile per un [possessore]() poter [spendere]() in un modo che impedisce la ripetizione (replay) in una direzione o in un altra sebbene questo porti ad un costo in termini di [_fee_]() e/o di complessità. Una separazione può ridurre ma non eliminare del tutto questo costo in una o entrambe le direzioni attraverso [l'attivazione]() di regole per le quali le azioni di spesa possono utilizzare _selettivamente_. Questo tipo di misura è chiamata _opt-in replay protection_ e si differenzia dalla _replay protection_ obbligatoria. La _opt-in replay protection_ riduce ma non elimina il costo mentre la protezione obbligatoria può eliminarlo.

La ripetizione di una spesa in un'altra catena è un'azione che non porta a [diluizione](). L'[output]() comune può essere speso su entrambe le catene con o senza ripetizione. **La sola distinzione fornita dalla protezione è che le spese possono essere _distinte_ su ciascuna catena senza alcun costo aggiuntivo per colui che effettua la spesa**. L'[offerta]() in ciascuna catena rimane inalterata dall'utilizzo della protezione.

Si tratta di una sorprendente quanto errata percezione quella di credere che una catena possa assorbire le transazioni dell'altra in un evento di separazione. Tutti gli output del [segmento]() comune rimangono spendibili su entrambe le catene. La _replay protection_ permette solo di ridurre il costo di spendere tali output sulla catena protetta.

E' possibile assumere che la mancanza di protezione renda meno probabile per un possessore spendere sulla catena non protetta, limitando di conseguenza l'offerta e aumentando il [prezzo]() di [scambio](). Tuttavia questo presuppone che la domanda non sia influenzata da quello che si concretizza come un aumento dei costi di [scambio](). Se il possessore non sta effettuando scambi in quanto vi è un incremento di costo di questa attività, allora l'utilità della moneta non aumenta ma bensì diminuisce.

Il costo di proteggersi autonomamente consiste in un [demurrage]() _una tantum_ che rimane finché la protezione è applicata alle [unità]() non protette, in maniera intenzionale o altrimenti. Questo costo rappresenta uno [sconto]() sull'utilità di una catena non protetta se confrontata con la stessa ipotetica catena dotata di protezione. Questo implica una _maggiore_ utilità della catena protetta rispetto a quella non protetta che si è formata a seguito della separazione rispetto a quanto sarebbe avvenuto in condizioni differenti. Di conseguenza la teoria è invalida.



