# Fallacia del Rendimento _Risk Free_



Il concetto ipotetico di [tasso di rendimento risk free]() rappresenta il tasso di [interesse]() economico ottenibile con un rendimento garantito sulla parte di capitale del [prestito](). Esiste una teoria secondo la quale Bitcoin ammetta l'esistenza di tale rendimento nella pratica effettiva attraverso l'imposizione di un rendimento sulla parte capitale. Un corollario di questa teoria afferma che questa caratteristica consente anche di limitare [l'espansione del credito]() in generale.

La teoria richiede una garanzia (covenant) a scadenza temporale fissa sulle [unità]() della [moneta]() date in prestito dal prestatore. La garanzia assicura che il prestatore non possa spendere le unità fino a quando il prestito non arrivi al termine [maturità] e che le unità tornino in possesso del prestatore solo in quel momento. Il prestatore scambia con il [debitore]() queste unità bloccate [in cambio]() di un interesse. Il [costo-opportunità]() del prestatore imposto dalle unità bloccate dalla garanzia è compensato dall'interesse.

Tuttavia, le unità bloccate non forniscono alcuna utilità a colui che le ha prese in prestito. Il pieno controllo delle unità ritorna in maniera dimostrabile al prestatore, lasciando ogni [persona]() che le ha accettate con nulla in mano al momento del termine del prestito. **Questo valore nullo è necessariamente attribuito in ogni scambio precedente al termine del prestito e di conseguenza al prestito stesso, rendendo invalida la teoria**.

Esiste una teoria collegata secondo la quale le unità date in prestito possono essere invece usate da colui che le prende in prestito per tracciare un asset di valore perpetuo. Poiché il tracciamento termina con la scadenza del prestito, la teoria è invalida per la stessa ragione.

In aggiunta, vi è una teoria collegata secondo la quale il costo-opportunità del prestatore può essere usato per rappresentare una spesa dimostrabile, come avviene con la [_proof-of-work_](). Questo può essere usato in maniera simile ad [hashcash](), ovvero come un modo per mitigare il [_denial of service_](). Ciò è vero, ma questo rappresenta una spesa, e come tale essa può avverarsi solo spendendo unità (anche attraverso la loro distruzione). Così come nella *proof-of-work*, questo rappresenta uno scambio di un costo dimostrabile di capitale in cambio di unità. Per questa ragione esso non costituisce un prestito (i.e. non dà luogo ad interesse), invalidando la teoria.

In aggiunta, esiste una teoria collegata secondo la quale le unità prese a prestito possono essere usate per tracciare un asset a scadenza definita che termina alla scadenza del prestito (e.g. un biglietto del teatro). Ciò è vero, tuttavia il costo di tracciamento, per qualsiasi durata, è limitato in BTC dalla [regola di consenso]() del limite di trasferimento (_dust limit_) fissata ad una unità. Così il costo-opportunità è limitato ad una unità in aggiunta alle [_fee_]() di transazione necessarie per stabilire il prestito. L'utilità per il debitore è rappresentata dalla riduzione nel tempo del prestito del costo di tracciamento. Con un tasso di interesse del 10% e una scadenza approssimativamente superiore a [7.2 anni]() diventa meno costoso spendere una unità rispetto a prenderla in prestito. Spendendo immediatamente una unità l'asset verrebbe tracciato indefinitamente.

Sebbene lo scenario economico finale di quanto proposto nell'ultimo paragrafo sia economicamente razionale, esso non può essere descritto accuratamente come un prestito, poiché le unità non possono essere né scambiate né distrutte dalla persona identificata come il destinatario del prestito. Sarebbe più appropriato riferirsi a questo costrutto come ad un "affitto" delle unità, per la sola ragione di distinguerlo da un vero prestito.

Ciò nonostante, un rendimento può essere teoricamente ricavato sull'affitto di una unità, fino al limite economico imposto dal tasso di interesse (e.g. 7.2 anni al 10%). Tuttavia la commissione (fee) richiesta dall'operazione per essere economicamente razionale dovrebbe essere di 0 unità, in quanto è richiesta una transazione che dia avvio al prestito, cosa che non avviene quando vengono usate le proprie unità per fini di tracciamento. Così nel caso la domanda di transazione ecceda l'offerta fissa di [conferma](), questo scenario non è economicamente razionale. Questa relazione è valida per ogni valore applicato del livello minimo (dust limit) al di sopra di zero nella misura in cui questo livello minimo rappresenti una _fee_ insufficiente per finanziare la conferma. 



