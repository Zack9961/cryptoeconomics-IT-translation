# Fallacia della Scarsità



Come concetto _assoluto_, la [scarsità economica]() di una risorsa implica solo che essa non è disponibile come offerta illimitata. Ciò nonostante, se nessuna [persona]() richiede tale risorsa, la risorsa non ha valore. Una risorsa scarsa avente domanda diventa una proprietà. In questa costruzione non viene implicato alcun grado di difficoltà nel produrre la risorsa.

Ci si può riferire alla scarsità come alla _relativa_ disponibilità di una certa proprietà. Per una certa offerta, un aumento di domanda implica una diminuzione di disponibilità (aumentando la scarsità). Tuttavia, un incremento di domanda tende ad incrementare l'offerta, e quindi la disponibilità. In maniera simile, per una certa domanda, un incremento di offerta implica un aumento di disponibilità (diminuendo la scarsità). Tuttavia un aumento di offerta tende a diminuire la domanda, e quindi la disponibilità. Queste retroazioni negative [stabilizzano]() la disponibilità e in maniera corrispondente il [prezzo]().  

Una sola [moneta]() possiede un'[offerta fissa](). Esiste una teoria secondo la quale l'offerta fissa di Bitcoin sia la fonte del suo valore. Così come per Bitcoin, vi è una offerta fissa della [Monna LIsa](), ne esiste una sola. La teoria implica che l'unicità del famoso capolavoro sia la fonte del suo valore. Tuttavia vi è una innumerevole quantità di opere uniche per le quali non vi è alcuna domanda e quindi nessun valore. **Bitcoin non può aumentare di valore solo per la sua scarsità assoluta**. Al contrario, esso diventa necessariamente più scarso all'aumentare del suo valore.

Un risvolto della teoria è che l'offerta fissa di Bitcoin è la fonte della sua utilità in quanto garantisce che la sua disponibilità non venga aumentata. Tuttavia ciò richiede una domanda che non diminuisce.

Bitcoin è unico nel dominio delle proprietà in quanto il costo per [trasferirlo]() aumenta intrinsecamente con la domanda legata a questa operazione. A differenza della Monna Lisa, esso è soggetto ad una effettiva [sostituzione](). Queste forze creano necessariamente la retroazione [negativa della domanda]() che si osserva nei beni senza offerta fissa. Poiché la diminuzione della domanda non può essere data per certa la teoria è invalida. Come accade spesso nelle fallacie economiche, l'errore deriva in parte dal considerare solo un alto della relazione di domanda-offerta.

Un'altra causa dell'errore va ricercata nella errata interpretazione del comportamento delle monete-merce. A causa della sua bassa diffusione sulla superficie della terra, l'oro ha conservata la sua [portabilità]() nelle situazioni comuni rispetto a materiali più diffusi come il ferro e il sale. Tuttavia la portabilità della [moneta]() elettronica è indipendente dal numero di unità esistenti. A parte che per la sufficiente divisibilità, il numero totale di unità di Bitcoin è completamente arbitrario e quindi indipendente dalla sua utilità.

Un'altra causa dell'errore sta nella errata interpretazione del comportamento delle monete di [stato](). Per mezzo delle leggi sulla non contraffazione lo stato controlla l'offerta della sua moneta limitando la competizione. Può quindi riscuotere una [tassa di inflazione]() espandendo l'offerta senza consumare capitale, incrementando quindi il rapporto tra moneta e capitale. Senza limitazione della competizione l'offerta si espanderebbe attraverso le forze di mercato, in risposta alla domanda, eliminando la tassa. In altre parole la moneta si comporterebbe come una _commodity_ diffusa, con scarsa portabilità (almeno fino a quando essa viene remunerata dalla stato). La scarsa portabilità è spesso una conseguenza concreta dell'iperinflazione.

La bassa diffusione (o numero di unità) non rappresenta una proprietà monetaria importante eccetto per quanto riguarda la portabilità. La scarsità è una funzione sia dell'offerta che della domanda e di conseguenza non può essere una caratteristica intrinseca di una moneta, anche nel caso essa sia dotata di offerta fissa. Sia la moneta-merce che Bitcoin eliminano la tassa di inflazione, nonostante la moneta merce è soggetta alla retroazione negativa dell'inflazione e Bitcoin è soggetto alla retroazione negativa dell'incremento della _fee_.

