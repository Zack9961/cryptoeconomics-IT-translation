# Fallacia della _Fee_ a Parte



Esiste una teoria secondo la quale le [_fee_]() _off-[chain]()_ rappresentano un incentivo individuale che lavora contro la sicurezza del sistema ([incentivo economico incompatibile]()). La teoria afferma che  un [commerciante]() che paga un [miner]() "a parte" al fine di confermare le sue [transazioni]() impedisce alle transazioni di altri commercianti di essere confermate, oppure che alza il costo di queste conferme dando vantaggio a coloro che accettano tali _fee_.

Un effetto di questi accordi è che un livello _storico_ medio delle _fee_ non può essere determinato attraverso analisi della catena. Il livello medio sarebbe più basso del livello del [mercato](). Questo può naturalmente portare coloro che effettuano le spese a sottostimare una _fee_ sufficiente. Tuttavia non vi è alcun aspetto di Bitcoin che richiede che le _fee_ future eguaglino un qualche livello medio delle _fee_ nel passato. La stima necessariamente si compensa, come per esempio ignorando le transazioni "gratuite" in [blocchi]() pieni o usando la deviazione standard per identificare gli _outlier_. Ma la stima della _fee_ è solo una stima. I livelli attuali delle _fee_ rispondono alla competizione.

Un altro effetto è che livelli relativamente eterogenei delle _fee_ possono evidenziare che certe transazioni sono associate con questi accordi. Questo può contribuire a [tracciare]() la transazione del commerciante e/o la transazione [coinbase]() del miner. Ma poiché un tale tipo di accordo è una scelta fatta dal creatore di queste transazioni, non vi è alcuna perdita di privacy.

Non vi è alcun effetto sui livelli del mercato delle _fee_ o nella possibilità per altri di ottenere delle conferme. Se l'accordo si discosta dai livelli di mercato allora o il commerciante o il miner stanno accettando una perdita non necessaria. Questo comportamento non è differente da quello di un miner che conferma transazioni con _fee_ _on-chain_ al di sotto del livello di mercato o da quello di un commerciante che sovrastima le fee _on-chain_, rispettivamente. In ogni caso non ci sarebbe alcun pericolo per la sicurezza del sistema anche se tutte le _fee_ venissero pagate _off-chain_.

Bitcoin fornisce un meccanismo per le _fee on-chain_ che fa in modo che una transazione possa ricompensare _ogni_ potenziale miner senza l'uso dell'[identità](). E' una comodità che preserva la privacy. **Se i miner e i commercianti preferiscono indebolire la loro stessa privacy attraverso operazioni aggiuntive, non vi è motivo di considerare ciò non desiderabile**. La teoria è quindi non valida.

Inoltre, a meno che l'[_hash power_]() di un miner sia il 100%, il commerciante deve accettare un ritardo nella conferma che è inversamente proporzionale all'_hash power_ di quel miner. La _fee_ a parte è offerta al tasso di mercato poiché altrimenti il miner incorrerebbe in un costo-opportunità.

Vi è una teoria collegata secondo la quale accordi sulle _fee_ a parte costituiscono una pressione al raggruppamento. Se le _fee_ pagate sono coerenti con il mercato non può esserci effetto di raggruppamento. Le _fee_ al di sopra del mercato sono un sussidio di [stato](), in quanto dobbiamo trattare il sussidio come un fenomeno non economicamente razionale. Le _fee_ al di sotto del mercato sono una tassa, in quanto dobbiamo trattarle come una perdita non volontaria. Queste sono [distorsioni]() come lo è quasiasi sussidio/tassa di stato e [non sono quindi uniche]() delle _fee_ a parte. L'esistenza delle _fee_ a parte non rappresenta una nuova pressione al raggruppamento in aggiunta a quella già esistente nelle _fee_ _on-chain_ e la teoria è quindi invalida. 

