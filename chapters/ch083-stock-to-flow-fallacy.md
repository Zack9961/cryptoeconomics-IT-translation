# Fallacia del Rapporto Stock Flusso



Storicamente, il rapporto [stock-flusso](https://it.wikipedia.org/wiki/Stock_e_flussi) descrive la relazione tra capitale ed entrate, permettendo la stima di un determinato capitale futuro a partire da un livello atteso di entrate. In un momento successivo questo concetto basilare è stato applicato all'[offerta](ch101-glossary.md#offerta) di moneta in generale.

Il rapporto stock-flusso rappresenta una misura di tempo. Con un rapporto più levato, lo stock crescerà più lentamente. Esiste una teoria secondo la quale una moneta con rapporto stock-flusso intrinsecamente più elevato sarà proporzionalmente soggetta ad un minor effetto di [inflazione monetaria](https://en.wikipedia.org/wiki/Monetary_inflation) rispetto ad una moneta avente un rapporto più basso. La teoria afferma che un rapporto più alto implica una moneta "più forte" ovvero definita come più resistente agli effetti dell'inflazione monetaria.

La teoria non considera correttamente la fonte della grandezza dei flussi. Essa assume necessariamente che il tasso di produzione rappresenti semplicemente la proprietà di una sostanza. Ma la produzione di qualsiasi cosa ha luogo quando il suo [prezzo](ch101-glossary.md#prezzo) anticipato rende la produzione profittevole. Un [profitto](ch101-glossary.md#profitto) potenzialmente più elevato si traduce in maggiore competizione, accelerando l'incremento dell'offerta. Un maggior numero di persone che scava alla ricerca dell'oro aumenta il suo flusso.

In altre parole, il flusso è una funzione della domanda. Una perdita che viene anticipata non da luogo ad alcuna produzione di sorta. La mancanza di qualsiasi flusso non è intrinseca della sostanza ma è una conseguenza della mancanza di domanda. Poiché sia l'offerta che la domanda determinano il flusso, la teoria non è valida. Questo errore, [compreso da lungo tempo](https://mises.org/library/theory-money-and-credit/html/ppp/1234), non rappresenta una proprietà del basilare concetto del rapporto stock-flusso, ma una sua errata applicazione.

La presenza delle leggi anti-contraffazione fa in modo che la competizione alla produzione di moneta di [stato](ch101-glossary.md#stato) venga limitata, permettendo il controllo dell'offerta da parte dello stato indipendentemente dalle forze di mercato. Come per altre monete, domanda e offerta sono generalmente imprevedibili. Uno stato può "agganciare" la sua emissione di [titoli di riserva](ch017-reservation-priciple.md) ad un'altra moneta come ad esempio all'oro. Questa relazione può rimanere valida anche per diverse decadi. In questo caso il rapporto stock-flusso indicherebbe in maniera non corretta una "robustezza" confrontabile con quella dell'oro.

**Poiché il rapporto stock-flusso di una moneta rappresenta il tasso di inflazione invertito della stessa, la sua relazione con l'inflazione monetaria è tautologica**. La relazione infatti non implica nulla sull'inflazione monetaria futura. Essa può essere usata per analizzare relazioni storiche e calcolare futuri stock basati su un _assunto_ flusso futuro, ma non può essere usata per _predire_ inflazione monetaria futura. Ogni dichiarazione relativa al fatto che un tipo di [speculazione](ch101-glossary.md#speculare) sarà più profittevole di un altro basato sull'andamento storico del rapporto stock flusso rappresenta un errore.

---

Titolo originale: [Stock to Flow Fallacy](https://github.com/libbitcoin/libbitcoin-system/wiki/Stock-to-Flow-Fallacy)

[Indice](/README.md)
