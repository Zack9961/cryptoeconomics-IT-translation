# Obiettivi di una Fedcoin



Per come implicato dalla [_Value Proposition_](ch003-value-proposition.md), ci sono due aspetti che fanno di Bitcoin un obiettivo del controllo dello [stato](ch101-glossary.md#), ed entrambi rappresentato una minaccia al gettito fiscale.

Nel [combattere Bitcoin](ch014-other-means-principle.md) lo stato potrebbe tentare di introdurre una moneta apparentemente simile, a cui potremmo riferirci con il nome di Fedcoin. Essa potrebbe essere introdotta attraverso una [separazione](ch101-glossary.md#separazione-split) o come [moneta](ch101-glossary.md#moneta) alternativa. L'obiettivo della sua implementazione sarebbe quello di mantenere apparentemente le caratteristiche di Bitcoin eliminando al contempo la sua _value proposition_. Questo porterebbe a proteggere le entrate fiscali pubblicizzando nel frattempo la Fedcoin come un'alternativa "più sicura" di Bitcoin. La creazione di una Fedcoin non è di per sé rilevante per Bitcoin, è solamente l'imposizione del suo uso a richiedere una forma di [resistenza](ch004-axiom-of-resistance.md).

I due aspetti che differenziano la Fedcoin rispetto a Bitcoin consentono allo stato di creare arbitrariamente nuove [unità](ch101-glossary.md#unità) ([signoraggio](ch101-glossary.md#)) e di impedire il [trasferimento](ch101-glossary.md#trasferimento) ([censura](ch101-glossary.md#censura)).  L'obiettivo del signoraggio può essere raggiunto attraverso un [_hard fork_](ch101-glossary.md#hard-fork) che introduce una nuova [regola di consenso](ch101-glossary.md#regola). Questa regola permetterebbe l'introduzione di nuove unità nel caso lo stato avesse firmato una [transazione](ch101-glossary.md#transazione) di tipo inflazionario. L'obiettivo di censura potrebbe essere raggiunto attraverso un [_soft fork_](ch101-glossary.md#soft-fork) che impedisce la [conferma](ch101-glossary.md#conferma) di transazioni alle quali manca la firma dello stato.

**Impedire allo stato di obbligare l'implementazione di questi _fork_ è lo scopo principale della sicurezza di sistema di Bitcoin**. L'[economia](ch101-glossary.md#economia) garantisce la protezione dall'hard fork e i [miner](ch101-glossary.md#miner) garantiscono la protezione dal soft fork. I [rischi](ch016-risk-sharing-principle.md) che vengono affrontati da queste [persone](ch101-glossary.md#persona) garantiscono il [valore](ch101-glossary.md#valore) della moneta in contrapposizione alle alternative controllate dallo stato.

---------
Titolo originale: [Fedcoin Objectives](https://github.com/libbitcoin/libbitcoin-system/wiki/Fedcoin-Objectives)

[Indice](/README.md)

