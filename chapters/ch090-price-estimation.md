# Una Stima di Prezzo



La [capitalizzazione]() potenziale e di conseguenza il [prezzo]() [unitario]() di Bitcoin può essere stimato in numerosi modi. Un approccio comune è quello di immaginare che Bitcoin sostituisca [tutta la moneta di stato]() o anche il [prodotto lordo mondiale](). Altri approcci che basati su un [modello dei prezzi del passato]() per prevedere i prezzi del futuro sono [economicamente irrazionali]() e non vengono qui ulteriormente esplorati. L'ipotesi di trattare Bitcoin come la [moneta di riserva]() globale viene scartata per le ragioni discusse nella [Fallacia della Moneta di Riserva](). Gli effetti dell'accumulo speculativo sui prezzi non vengono considerati in forza della confutazione [catallattica]() che la speculazione sia la determinante dei prezzi.

Poiché Bitcoin è [moneta]() e non [credito](), l'approccio "della moneta" rappresenta l'assunzione di partenza più razionale. Tuttavia senza una chiara comprensione della fondamentale distinzione tra moneta e credito questo approccio è spesso viziato nella pratica. Come mostrato nella [Fallacia dell'Espansione del Credito](), Bitcoin non può limitare l'espansione del credito. Se esso potesse eliminare (ipoteticamente) l'espansione del credito non vi sarebbe alcuna produzione di sorta ed esso non varrebbe nulla. La più ragionevole ipotesi iniziale che riguarda l'espansione del credito è quella per cui Bitcoin viene riservato allo stesso livello delle altre monete. Il tasso di espansione del credito è guidato dalla sola [preferenza temporale]() degli individui, così questa è una assunzione secondo la quale la produzione è coerente con le consuetudini storiche.

Prendiamo in considerazione 5 possibili scelte di "moneta" che può rimpiazzare Bitcoin:

* Moneta tangibile.
* Base monetaria (M0).
* Credito bancario (M3-M0).
* Tutto il credito (bancario, debito, capitale societario).
* Prodotto lordo.

Usare solamente la moneta tangibile ("liquidità in contante") è un approccio irrazionale. La moneta che viene considerata come equivalente monetario deve essere incluso allo stesso modo della moneta tangibile, in quanto fanno parte della stessa offerta. Le [banche centrali]() stampano e coniano moneta tangibile quando richiesto sulla base di "obblighi" da rispettare, e tutto il credito viene espanso su questa base monetaria. Questo concetto viene affrontato ne il [Principio del Sistema Bancario di Stato](). Utilizzare il credito è allo stesso modo un approccio irrazionale in quanto Bitcoin non è una forma di credito. Essendo moneta esso viene utilizzato per [finalizzare]() le obbligazioni creditizie. Questo concetto è affrontato nella [Fallacia del Loop del Debito](). Così l'utilizzo di una combinazione di moneta e credito (ad esempio [M1, M2 o M3](), poiché esse includono M0) è irrazionale per lo stesso tipo di ragionamento. L'impiego del prodotto è ingiustificabile in maniera simile in quanto non si tratta né di una forma di moneta né di una forma di credito.

Tuttavia ai soli fini del confronto, procediamo a stimare ciascuna delle cinque ipotesi riportate sopra.  I valori di base impiegati nella seguente tabella sono in Dollari Statunitensi e presi dalla [Fallacia dell'Espansione del Credito](). A loro volta questi sono stati incrementati sulla base di una stima della [dimensione relativa]() rispetto all'economia mondiale misurata sulla capitalizzazione del mercato azionario. Il mercato statunitense è approssimativamente pari al 40% del mercato mondiale. Di conseguenza questi valori sono incrementati rispetto agli Stati Uniti di un fattore 1/40%. Questo approccio favorisce la semplicità sull'accuratezza in quanto l'obiettivo della discussione è quello di dimostrare un metodo razionale di stima. Il quantitativo di Bitcoin stimato è pari a 18'952'500 di cui il 95% è stato minato (~ 10 anni nel futuro) e il 5% è stato perso (e.g. le chiavi private perdute di Satoshi).

Le valutazioni sono basate sul 2019 sebbene [l'inflazione]() di Bitcoin è quella al 2029. 

| Sostituto          | Dimensione  (2019)    | USD/BTC (2029) |
| ------------------ | --------------------- | -------------- |
| Moneta tangibile   | 4'347'460'000'000 $   | 279'852 $      |
| **Base monetaria** | 8'187'102'500'000 $   | 527'016 $      |
| Credito bancario   | 36'018'735'000'000 $  | 2'318'578 $    |
| Tutto il credito   | 236'812'492'891'206 $ | 15'243'965 $   |
| Prodotto lordo     | 80'270'000'000'000 $  | 5'167'097 $    |

La stima (di prezzo) per la sostituzione della base monetaria globale è pari a  527'016 $ per bitcoin. La determinazione del [valore attuale netto]() richiede una stima del costo del capitale. Usando una valore conservativo di [interesse]() pari a 7.2% è [implicato]() un costo opportunità della speculazione del 100% (raddoppio) in circa 10 anni di tempo, pari ad un valore presente di circa 263'508 $.

Consideriamo ora la prima assunzione, la sostituzione di tutta la moneta. Bitcoin [non offre protezione]() contro la proibizione dello stato per l'uso negli [scambi](). Assumendo che lo stato mantenga i suoi poteri di [signoraggio]() e [censura]() possiamo procedere moltiplicando per la frazione del mercato nero globale, che è [stimata]() essere pari a ~28% del mercato globale. La stima riguardante la moneta base include _tutte_ le attività del mercato denominate nella moneta (la stima del credito non le include tutte). Con una sostituzione del 100% di tutti gli scambi del mercato nero il prezzo è pari a 73'782 $.

Tuttavia ipotizzando che tutte le monete di stato vengano esclusivamente usata nel mercato bianco [mercato legale], non possiamo assumere che l'attività del mercato nero sia al 100% denominata in Bitcoin. Non vi è una base chiara per stimare questa proporzione, ma il prezzo di mercato del 2019  pari a ~10'000 $ implica una adozione nel mercato nero proiettata al 2029 pari a ~7.4%

Questa stima non considera la [proprietà di stabilità]() di Bitcoin. E' possibile che venga imposto agli scambi di avvenire attraverso [sostituti monetari]() prima che l'adozione futura qui implicata possa essere raggiunta.