# Consumo Speculativo



La [catallattica]() definisce due categorie d'uso del capitale, consumo e produzione. I prodotti vengono prodotti e consumati. La produzione, ovvero la creazione di prodotti, richiede tempo e di conseguenza capitale risparmiato (come investimento). Il consumo richiede anch'esso del tempo e di conseguenza necessita anch'esso di capitale risparmiato (come accumulo).

L'energia umana può essere spesa [nel tempo libero o nel lavoro](), dove la svalutazione dell'energia umana immagazzinata rappresenta un fattore (un costo) di produzione. In ogni caso la conversione di questa [energia potenziale]() in [lavoro]() rappresenta un consumo di capitale immagazzinato. Il lavoro può produrre del cibo e una [persona]() può mangiarlo immediatamente. Si tratta di una forma di [economia di assoluta sussistenza](), dove l'unico risparmio è rappresentato da energia potenziale immagazzinata nel corpo di un individuo. Il prodotto del lavoro, il tempo e i [fattori naturali]() vengono continuamente consumati o nella produzione (e.g. raccogliendo mirtilli) o nel tempo libero (e.g dormendo). Ci si riferisce a questo paradigma come ad una vita "dalla mano alla bocca". La proprietà risparmiata in questo processo è il corpo della persona. Un bambino comincia a vivere grazie all'energia potenziale donata da sua madre.

Il risparmio è quindi la sola fonte sia della produzione che del tempo libero. Sorge quindi spontanea la domanda, a cosa viene applicato il risparmio? Anche nel caso del cibo che è stato digerito, la domanda rimane. Il capitale applicato alla produzione viene scambiato per la titolarità di ciò che alla fine viene prodotto. Questa titolarità di un bene futuro è chiamata un "risparmio-investimento" (o semplicemente "investimento"). Il capitale non impiegato nella produzione è chiamato "risparmio-accumulo" (o semplicemente "accumulo"). I risparmi sono la somma del capitale accumulato ed investito di un individuo. Il processo di impiegare del capitale accumulato nell'investimento o nel tempo libero è chiamato "[disaccumulo]()"

> Dopo aver venduto i suoi servizi, egli prende il proprio guadagno in denaro dalla produzione, e quindi lo aggiunge alla propria riserva di denaro. Egli quindi alloca questo guadagno tra consumo e risparmio-investimento, assumendo che non avvenga accumulo e disaccumulo.
>
> [Rothbard: Man Economy and State](https://mises.org/library/man-economy-and-state-power-and-market/html/p/992)

La Catallattica riguarda l'azione _umana_, rifiutando esplicitamente l'analisi dei _pensieri_ umani. I pensieri sono soggettivi ma espressi oggettivamente solo in un'azione di [scambio](). Questo principio è incorporato nella [teoria del valore soggettivo](). Come fattore necessario sia alla produzione che al tempo libero si _assume_ che il tempo abbia valore oggettivo. Non vi è alcuna espressione del fatto che i risparmi di un individuo debbano essere usati nella produzione o nel tempo libero finché essi non vengono disaccumulati. Una persona potrebbe preferire impiegare i risparmi nella produzione, ma durante il sonno essa li consuma sotto forma di tempo libero. In maniera analoga un individuo potrebbe preferire le mele ma scambiare una mela per un'arancia. L'unica espressione oggettiva di una preferenza è rappresentata dallo scambio ivi incluso il consumo dei risparmi nella produzione o nel tempo libero. Quando non viene applicato alla produzione il capitale accumulato è chiamato "improduttivo" come una persona che non è impegnata nella produzione.

 L'accumulo è una conseguenza necessaria dell'incertezza. All'aumentare dell'incertezza le persone tendono ad incrementare il loro livello di accumulo o diminuendo il tempo libero o la produzione. Questo permette al capitale da essi accumulato di essere impiegato nel futuro. Tuttavia il capitale improduttivo subisce un costo del tempo. Il tempo possiede oggettivamente del valore. L'opportunità di usare il capitale nella produzione è stata scambiata contro una aumentata certezza. Questo è il [costo-opportunità]() della certezza, una spesa. Sia gli usi produttivi che quelli improduttivi del capitale danno luogo allo scambio di opportunità per certezza. All'accumulo ci si riferisce come "liquidità" che risulta necessaria solamente per il fatto che esiste [l'incertezza]().

Come mostrato ne la [Relazione del Risparmio](), il rapporto tra risparmi accumulati e quelli investiti è un'espressione della [preferenza temporale]() dell'individuo. Come per tutte le valutazioni quella della certezza rispetto al costo-opportunità è soggettiva. Benché il tempo abbia valore oggettivo (i.e. avere più tempo vale di più di averne meno) tale valore rimane relativo e soggettivo. Tuttavia, come per tutte le valutazioni, la conseguenza di ciò è la comparsa di un [prezzo]() oggettivo per il capitale nel tempo espresso sotto forma di [scambio]() e chiamato tasso di [interesse](). L'interesse rappresenta sia il ritorno sul capitale che il costo del capitale. Il costo opportunità è la perdita di un guadagno produttivo che deriva dall'accumulo di capitale misurato dal tasso di interesse.

Un accumulo rappresenta la valutazione soggettiva che esso valga di più nel corso del tempo rispetto al costo opportunità che esso rappresenta nel corso del tempo stesso. Questo fatto è chiamato "speculazione". Essa è l'espressione della preferenza di possedere un bene rispetto a quella di separarsi da esso ove il costo è misurato dal mancato interesse. L'opportunità di investire l'accumulo nel tempo in cui si è trattenuto è persa per sempre. In altre parole l'atto di non investire capitale rappresenta il consumo del capitale. Con tutto il capitale tenuto in accumulo non vi è produzione di alcun nuovo capitale e alla fine il capitale verrebbe consumato per intero.

Come questa speculazione sia "giustificata" non è rilevante ai fini della distinzione in quanto il valore è soggettivo. Tuttavia un certo livello di accumulo risulta necessario poiché vi è sempre incertezza (i.e. del futuro). Una preferenza per il capitale nel presente, che si contrappone a quella nel futuro, è sempre espressa attraverso un accumulo. Una persona può certamente accumulare ad un livello che superiore rispetto alla liquidità atta a compensare l'incertezza. Ad esempio, una persona potrebbe accumulare per il valore del divertimento dei [giochi di fortuna](). In questo caso il costo opportunità è dato dalla spesa per il divertimento. Una persona potrebbe anche accumulare ai fini di [attendere il giusto momento per una vendita](). In questo caso il costo opportunità è chiamato "assorbimento del contante (cash drag)". non importa che una persona abbia anticipato un guadagno o che lo realizzi, l'accumulo rappresenta necessariamente una spesa - perché il tempo ha valore.

Tuttavia la preferenza temporale viene talvolta interpretata erroneamente come una relazione tra consumo e risparmio. Questo fatto viene spesso vagamente descritto come un "consumo differito" o una "gratificazione posticipata". Tuttavia, come è stato dimostrato, l'accumulo è una forma di consumo. Il consumo non è stato differito; la gratificazione non è stata posticipata. Compensare l'incertezza rappresenta una gratificazione (pace della mente), il divertimento è una gratificazione (attività di svago), il guadagno potenziale basato su di una vendita effettuata nel giusto momento è una gratificazione (anticipazione di un prezzo migliore). Tutte queste situazioni consumano capitale. La distinzione operata dal concetto della preferenza temporale sta nello scambio di capitale nel tempo in cambio di interesse. Una speculazione non da luogo ad uno scambio simile.

Tutte le proprietà di una persona (i risparmi) vengono accumulati o investiti. L'accumulo erode il valore della proprietà nel tempo. Le macchine si usurano, il cibo viene convertito in energia, i mobili si deteriorano, il capitale va in declino. Il denaro non è differente, esso declina in valore a causa sia del [costo di mantenimento]() (cost of carry) che del costo opportunità. Il [valore attuale]() della moneta viene sempre scontato rispetto al suo valore futuro. Ciò viene descritto come il "valore temporale della denaro". Spendendo il valore futuro, l'accumulo di denaro si sta in realtà svalutando dalla quantità dello sconto nel tempo in cui viene accumulato.

Come mostrato nel [Principio della Svalutazione]() l'atto di acquistare dei beni non rappresenta un consumo. Non vi è alcun consumo reale eccetto nella misura in cui la proprietà si svaluta. Per questa ragione non c'è distinzione tra il posticipare il consumo di beni o acquistarli subito. Si tratta solamente di uno scambio di un tipo di proprietà con un altro, entrambi soggetti a svalutazione. La preferenza temporale non è una distinzione tra consumo e risparmi, è una distinzione tra accumulo ed investimento.

L'imprenditorialità comporta necessariamente speculazione e investimento. Il capitale è richiesto per la produzione e l'imprenditore sta speculando sul prezzo di ciò che verrà prodotto. Questa speculazione su un bene futuro rappresenta un inevitabile effetto collaterale di produrre dei prodotti senza prezzo già stabilito. L'imprenditorialità e quindi una "produzione speculativa" mentre la svalutazione di un bene presente è un "consumo speculativo". Poiché ogni stiam futura di prezzo è soggetta ad errore ogni investimento è in qualche misura di tipo imprenditoriale. L'investimento è la produzione speculativa e l'accumulo è consumo speculativo. Ciò risulta evidente dal fatto che se tutto il capitale venisse accumulato non ci sarebbe produzione.

La discussione affrontata sopra pone una distinzione tra l'uso produttivo e consuntivo del capitale dal punto di vista di un singolo individuo. Ai fini di una trattazione più semplice abbiamo discusso solamente il consumo relativo al tempo libero (i.e l'accumulo del consumatore) evitando di analizzare il consumo produttivo (i.e. l'accumulo del produttore). Mentre un singolo individuo può essere sia consumatore che produttore, un produttore deve anche consumare nella produzione. Poiché il termine diventa sovraccarico di significato, è più semplice pensare all'investimento di una persona come all'investimento nell'attività di produzione di un'altra persona.

Lo _scopo_ di una persona è il tempo libero mentre quello di una attività imprenditoriale è la produzione. Entrambi gli scopi sono consuntivi di natura, tuttavia il consumo espresso nel contesto di una attività imprenditoriale è riservato alla produzione, non al tempo libero. Come avviene per ogni persona, una attività imprenditoriale deve determinare il suo rapporto tra accumulo ed investimento basato sulla preferenza temporale. L'investimento di una attività non può essere nella sua stessa produzione, così come quello di una persona non può essere nel suo stesso tempo libero in quanto entrambi sarebbero circolari. Un'attività acquisisce asset e li svaluta nel tempo. Benché ci si riferisca informalmente a questi ultimi come a degli investimenti un'attività non paga a sé stessa un interesse. Questi asset sono capitale accumulato nel processo di consumo con il fine della produzione. Il capitale rimanente è investito in altre attività, come ad esempio fondi di investimento o conti correnti bancari con interesse. Poiché ogni persona accumula una [frazione]() del suo capitale ed investe il rimanente, il [credito]() si espande sulla [moneta]() in funzione della preferenza temporale.

L'idea che una persona sia contemporaneamente un consumatore ed un produttore solleva un quesito categorico sul lavoro. Mentre tutte le persone devono consumare, molte sono anche produttori. Una persona impiegata in un lavoro stipendiato è un produttore. Un [salariato]() investe capitale nella sua persona (e.g. istruzione, reputazione, cibo) ed investe del tempo senza disporre del suo capitale umano quando la sua persona si allontana dal fine del tempo libero. Gli stipendi e i benefici associati rappresentano il ritorno sull'investimento. A causa della competizione nell'ambito lavorativo, questi ritorni cercano degli opportuni livelli di interessi in base al "valore" a mercato del lavoro svolto.

La speculazione è una conseguenza necessaria dell'errore che è intrinseco sia nel consumo che nell'investimento. Accumulare è un'azione consuntiva mentre l'investire è produttiva. Il concetto economico della preferenza temporale è specificamente la distinzione tra l'accumulo e l'investimento. Ciò risulta evidente nella relazione di identità tra preferenza temporale ed interesse economico. **Una più alta proporzione di accumulo rispetto all'investimento riflette una più elevata preferenza temporale ed implica una minore produzione**.