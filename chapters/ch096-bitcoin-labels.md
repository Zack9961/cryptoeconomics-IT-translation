# Etichette di Bitcoin



Fin dal suo inizio, Bitcoin si è sottratto ad una definizione chiara. Questa è una conseguenza dell'uso massiccio che viene fatto di questo termine. Il termine venne coniato da Satoshi in [Bitcoin: Un Sistema di Moneta Elettronica Peer-to-Peer]() come etichetta dei suoi concetti essenziali. Più tardi il termine venne anche impiegato per definire il prototipo della sua implementazione, una catena (una storia) delle [transazioni]() [confermate](), un insieme di [regole di consenso]() che pongono dei vincoli alla catena (alla [moneta]()), un'aggregato di [unità]() della moneta, una comunità di [persone]() legata in maniera indistinta.

Nonostante esista un solo insieme di concetti, ciascuno degli altri contesti contiene al suo interno un qualsiasi numero di possibili variazioni che sono coerenti con essi. Vi sono numerose implementazioni (del prototipo e di tipo differente), le regole di consenso sono state modificate (nel prototipo o in altre implementazioni), la storia varia in maniera dinamica ed arbitraria (anche il [blocco genesi]() implementato nel prototipo sarebbe potuto essere differente senza alcuna conseguenza) e ciascuna moneta manifesta un insieme indipendente di unità ed è supportata dal suo proprio insieme di sostenitori.

Per queste ragioni Bitcoin viene usato qui come una etichetta dei [Principi della Criptodinamica](). Alle implementazione ci si riferisce attraverso il nome del loro [marchio]() come "[Bitcoin Core]()" o "[Libbitcoin]()"; alle catene ci si riferisce attraverso il simbolo di trading usato comunemente, come ad esempio "BTC" e "LTC"; alle regole di consenso di una data catena ci si riferisce utilizzando lo stesso contesto del simbolo di trading come ad esempio "le regole di consenso di LTC"; ad un aggregato di unità della moneta ci si riferisce utilizzando il simbolo di trading in lettere minuscole come ad esempio in "btc" o "ltc" (cosa che rappresenta un miglioramento rispetto all'ambigua convenzione di usare "bitcoin" per riferirsi ad unità di "BTC"); alle comunità ci si riferisce sia come "_community_ Bitcoin" (in generale) o "_community_ BTC" (nello specifico).

Nonostante i [massimalisti]() possano rigettare l'uso del termine "Bitcoin" come etichetta concettuale, associandolo invece ad una storia, **il termine venne coniato in relazione ad un insieme di principi e continua ad applicarsi ad esso**. Inoltre esistono molteplici istanze di catene indipendenti che sono coerenti con con questi principi rendendo l'etichetta basata sulla storia una scelta ambigua. A causa di questa ambiguità le persone hanno naturalmente adottato la convenzione di riferirsi alle storie in maniera univoca attraverso i simboli di trading.

